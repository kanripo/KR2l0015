# -*- mode: mandoku-view; -*-
#+TITLE: 欽定歷代職官表
#+DATE: 2015-08-24 22:48:30.805050
#+PROPERTY: ID KR2l0015
#+PROPERTY: BASEEDITION WYG    
#+PROPERTY: JUAN 卷四十七
<pb:KR2l0015_WYG_053-1a>¶
欽定四庫全書¶
欽定厯代職官表卷四十七¶
　　火器健鋭虎鎗各營表¶
<pb:KR2l0015_WYG_053-2a>¶
¶
<pb:KR2l0015_WYG_053-3a>¶
¶
<pb:KR2l0015_WYG_053-4a>¶
　　火器健鋭虎鎗各營¶
　國朝官制¶
火器營總統六人(以王公或領侍衛内大臣都/統前鋒統領䕶軍統領兼任)¶
　　掌教演火器之政令初康熈三十年始置火器營¶
　　設鳥鎗䕶軍每人各給鳥鎗一八旗各給子母礮¶
　　五專司練習火器以王公大臣兼領初無定員雍¶
　　正年間始定置六人乾隆十年以朝陽門内隆福¶
　　寺前官房一所為火器營公署三十八年移住一¶
<pb:KR2l0015_WYG_053-4b>¶
　　半於廣仁宫後之御河旁别為一營以去城市逺¶
　　俾得専心訓練焉¶
火器營左右翼翼長各一人(正三/品)八旗掌闗防營總每¶
旗各一人(正三品委署翼/長二人在内)鳥鎗䕶軍㕘領每旗各一人¶
(正三/品)副鳥鎗䕶軍㕘領每旗各二人(正四/品)兼管礮位每¶
旗各一人委署鳥鎗䕶軍㕘領每旗各四人又五品頂¶
帶花翎委署鳥鎗㕘領十人(於鳥鎗䕶軍校内/選用仍食原餉)鳥鎗䕶¶
軍校每旗二十八人筆帖式毎旗各二人(於䕶軍内選/用仍食原餉)¶
<pb:KR2l0015_WYG_053-5a>¶
　　掌訓練火器較試以時每嵗秋後於蘆溝橋演放¶
　　子母礮咸率其屬以從事焉其所移住御河旁一¶
　　營兼在昆明湖教習水戰營總乾隆二十九年置¶
　　鳥鎗䕶軍㕘領初設十六人均以旗員兼任雍正¶
　　三年省察哈爾八旗䕶軍㕘領改入火器營定為¶
　　專設之缺乾隆二十九年省八人又初制有鳥鎗¶
　　驍騎㕘領二十四人鳥鎗驍騎校一百十二人乾¶
　　隆三十五年省驍騎㕘領以驍騎校額併入䕶軍¶
<pb:KR2l0015_WYG_053-5b>¶
　　校内即以副䕶軍㕘領兼管礮位及委署䕶軍㕘¶
　　領皆如今額又有鳥鎗藍翎長毎旗二十八人八¶
　　旗滿洲䝉古每佐領下鳥鎗䕶軍六人礮驍騎一¶
　　人¶
健鋭營總統無定員(以王公大/臣兼任)¶
　　掌健鋭營之政令督率所屬以時訓練乾隆十四¶
　　年於八旗前鋒䕶軍内簡雲梯精卒千人從征金¶
　　川會其酋讋威請命經略大學士忠勇公傅恒承¶
<pb:KR2l0015_WYG_053-6a>¶
詔受降功成凱旋因¶
命以其衆特立為健鋭雲梯營於香山實勝寺傍建屋¶
　　以居之其官屬皆設為定額而以王公大臣兼理¶
　　營務有缺則請¶
㫖特簡焉¶
健鋭營左右翼翼長各一人(正三/品)八旗前鋒㕘領每旗¶
各一人(正三/品)副前鋒㕘領每旗各一人(正四/品)委署前鋒¶
㕘領每旗各二人(即於前鋒/校内選委)前鋒校共五十人(正六/品)副¶
<pb:KR2l0015_WYG_053-6b>¶
前鋒校共四十人(即於前鋒/内選用)筆帖式四人(即於前鋒内/選用仍食原)¶
(餉/)前鋒軍演習水師教習漢人侍衛十人把總十人¶
　　掌帥領營卒習雲梯馬歩射鳥鎗馳馬躍馬舞鞭¶
　　舞刀之技每遇¶
巡幸則分其軍十之二以共隨扈之事又於昆明湖置¶
　　趕繒船八艘以教水戰駕船駛風咸精於其藝焉¶
　　翼領等官俱乾隆十四年置委署前鋒㕘領副前¶
　　鋒校水師教習侍衛俱乾隆十八年增置水師把¶
<pb:KR2l0015_WYG_053-7a>¶
　　總由天津及福建水師營選送天津四人福建八¶
　　人又藍翎長共五十人前鋒千人委署前鋒千人¶
　　養育兵百人水手七十二人¶
三旗虎鎗營總統一人(以公侯領侍衛/内大臣簡任)三旗總領各二¶
人(以内大臣都統前鋒統領䕶/軍統領副都統侍衛簡用)虎鎗長每旗各七人虎¶
鎗副長每旗各七人(均於虎鎗/人内選用)筆帖式六人(内三人以/七品虚銜)¶
(仍食原餉委署/三人無頂帶)¶
　　掌以虎鎗翊從凡遇¶
<pb:KR2l0015_WYG_053-7b>¶
車駕蒐狩虎鎗總統總領日以十人佩虎鎗於前導侍¶
　　衛前行安營後偵虎豹出入備伏弩箭犁刀¶
行田遇大獸則列鎗從之奉¶
㫖殪虎或追踪或尋山得則具奏以獻將首先刺虎一¶
　　二人名奏¶
聞初康熈二十三年黒龍江將軍進精騎射善殺虎新¶
　　滿洲四十人至京分𨽻上三旗始置虎鎗營設官¶
　　以領之三旗虎鎗人共六百人於侍衛㕘領親軍¶
<pb:KR2l0015_WYG_053-8a>¶
　　校親軍前鋒校前鋒䕶軍校䕶軍驍騎校驍騎領¶
　　催及閑散人内選用初制設三百六十人雍正元¶
　　年增置每旗各八十人内虎鎗人四百八十人學¶
　　習虎鎗人一百二十人虎鎗總統總領馬褂以黄¶
　　色鎗長以紅色虎鎗人以白色衿均鑲以青乾隆¶
　　三年始鑄給闗防焉¶
　厯代建置¶
　　　謹案荀子稱齊之技擊不可以遇魏之武卒魏¶
<pb:KR2l0015_WYG_053-8b>¶
　　　之武卒不可以直秦之鋭士自古有國家者於¶
　　　兵制常額之外必有選鋒之軍訓練之衆教養¶
　　　於平時而收其效於一旦以資臂指而壯聲靈¶
　　　所闗至鉅我¶
　　朝法制周宻軍威宣鬯康熈中特置火器營以練¶
　　　習鎗礮虎鎗營以格殪猛獸政一令專技精藝¶
　　　熟為前代所未有我¶
　皇上聖武維揚萬方震叠自嵗己巳始以雲梯勝兵¶
<pb:KR2l0015_WYG_053-9a>¶
　　　剏置健鋭營於香山勁旅如雲無不一當千百¶
　　　復以嵗時¶
　親臨簡閲號令嚴明節制有方屹為干城腹心之選¶
　　　嗣是¶
　王師撻伐所至蕩平搗穴擒渠多恃是軍之宣勞著¶
　　　績仰見¶
　睿謨廣運條畫精詳儲材豫而收效逺實為超軼前¶
　　　代謹以列史所載詳加考核如漢之八校尉唐¶
<pb:KR2l0015_WYG_053-9b>¶
　　　之神䇿軍宋之四上軍遼之皮室舒新軍雖其¶
　　　勇練皆不足以當今之萬一而特選精卒别設¶
　　　營制其用意尚有略相仿彿者至火器之制自¶
　　　古所無凡史所謂礮者皆以機發石而已元初¶
　　　得西域礮攻金蔡州城始用火然其造法不傳¶
　　　後亦罕用至明成祖平交阯得神機鎗礮法因¶
　　　置神機營以肄習之行軍之用火器實權輿於¶
　　　此故求之前代尤無足以相擬惟當時或以善¶
<pb:KR2l0015_WYG_053-10a>¶
　　　射或以習弩亦為之别置一軍則一技專長未¶
　　　嘗不可援為比附用是取其近似徵摭大略著¶
　　　之於篇庶俾列代得失之由藉以考見一二其¶
　　　實¶
　　國家制度之盡善教訓之有方亘古無倫初非秦¶
　　　漢以降武備弛缺者所得相提而並論也¶
　三代¶
　　李善文選註周有七萃之士萃聚也亦猶傳有七¶
<pb:KR2l0015_WYG_053-10b>¶
　　輿大夫聚集有智力者為王之爪牙¶
　　　謹案周制有六軍三軍之名雖未嘗别立一軍¶
　　　如我¶
　　朝之健鋭營然考六韜練士篇太公曰軍中有大¶
　　　勇力敢死樂傷者聚為一卒名曰冐刄之士有¶
　　　鋭氣壯勇强暴者聚為一卒名曰䧟陣之士有¶
　　　竒兵長劍接武齊列者聚為一卒名曰勇鋭之¶
　　　士有披距伸鈎强力多力潰破金鼓絶滅旌旗¶
<pb:KR2l0015_WYG_053-11a>¶
　　　者聚為一卒名曰勇力之士有踰高絶逺輕卒¶
　　　善走者聚為一卒名曰冦兵之士其曰聚為一¶
　　　卒則七萃之義也葢萃亦聚也呉子圖國篇云¶
　　　民有膽勇氣力聚為一卒樂以進戰効力以顯¶
　　　其忠勇者聚為一卒能踰高超逺輕足善走者¶
　　　聚為一卒亦與太公六韜同皆沿七萃之制則¶
　　　略如今之健鋭營矣圖國篇又云一軍之中必¶
　　　有虎賁之士力輕扛鼎足輕戎馬搴旗取將必¶
<pb:KR2l0015_WYG_053-11b>¶
　　　有能者若此之等選而别之愛而貴之是謂軍¶
　　　命亦如今之健鋭營甲于諸營也凡此雖未獨¶
　　　立軍名而義可互証故附識于此¶
　　穆天子傳天子西遊射於中口命虞人掠林有虎¶
　　在於葭中天子將至七萃之士髙奔戎生捕虎而¶
　　獻之天子命為柙畜之東虞是曰虎牢¶
　　　謹案周書世俘第四十武王狩禽虎二十有二¶
　　　貓二麋五千二百三十五犀十有二氂七百二¶
<pb:KR2l0015_WYG_053-12a>¶
　　　十有一熊百五十有一羆一百一十有八豕三¶
　　　百五十有二貉十有八麈十有六麝五十麋三¶
　　　十鹿三千五百有八當時擒虎之多至二十有¶
　　　二他猛獸無論雖事見逸書未能一一徵信要¶
　　　可與今虎鎗營職掌互証焉酈道元水經注顔¶
　　　師古漢書注皆引七萃之士生捕虎之文王融¶
　　　曲水詩序稱七萃連鑣虞羲詩亦云雲屯七萃¶
　　　士葢周制於虎賁之外别有此七萃之士其勇¶
<pb:KR2l0015_WYG_053-12b>¶
　　　力足以捕猛獸正如今之有虎鎗營也惟是虎¶
　　　雖可以力斃而難以生擒伏讀¶
　御製叢薄行云叢薄之中聞有虎三子逐逐隨其母¶
　　鎗斃於菟及一子其子曵尾藏深莾惡獸應弗留¶
　　餘孽是非所云不探卵(叶/)因命生擒觀壯材羽林¶
　　徼&KR1224;皆暴怒兩人搏一何足云一人獨攫誠堪詡¶
　　其名乃曰見多爾索倫侍衛中英楚手尾挈領安¶
　　且詳須臾虎兕入柙擄被斑絝白渉鋪張豈似今¶
<pb:KR2l0015_WYG_053-13a>¶
　　朝萬目覩喜亦詎為萬目覩適有新歸化布魯¶
　天藻煌煌賦事徵實葢負嵎巨虎非用虎鎗及虎神¶
　　　鎗利器難以就殱惟小虎乃可生捕耳穆天子¶
　　　傳生捕虎之文究屬夸飾無闗典要也¶
　秦(無可考/)¶
　漢¶
　　漢書百官公卿表中壘校尉掌北軍壘門内外掌¶
　　西域屯騎校尉掌騎士歩兵校尉掌上林苑門屯¶
<pb:KR2l0015_WYG_053-13b>¶
　　兵越騎校尉掌越騎長水校尉掌長水宣曲胡騎¶
　　又有胡騎校尉掌池陽胡騎不常置射聲校尉掌¶
　　待詔射聲士虎賁校尉掌輕車皆武帝初置有丞¶
　　司馬¶
　　漢書刑法志武帝平百粤内増七校外有樓船皆¶
　　嵗時講肄修武備晉灼注百官表中壘屯騎歩兵¶
　　越騎長水胡騎射聲虎賁凡八校尉胡騎不常置¶
　　故此言七校¶
<pb:KR2l0015_WYG_053-14a>¶
　　程大昌雍録其八屯校尉惟中壘射聲虎賁屯騎¶
　　當在城中而四屯悉在城外故歩兵校尉掌上林¶
　　苑門之兵越騎校尉掌越人内附之騎長水校尉¶
　　則掌胡騎之在長水宣曲者也胡騎校尉則掌胡¶
　　騎之在池陽者也總都城而言所屯則上林在城¶
　　西南長水宣曲在城東南胡騎在城北渭水之外¶
　　(宣曲固在城東而城西昆明池旁亦有宣曲然而/長水校尉所掌必在城東為其與長水相附並也)¶
　　馬端臨文獻通考山齋易氏曰案劉屈氂傳太子¶
<pb:KR2l0015_WYG_053-14b>¶
　　使如侯持節發長水及宣曲胡騎皆已裝令侍郎¶
　　莾通使長安追捕如侯告胡人曰節有詐勿聼也¶
　　遂斬如侯引騎入長安葢中壘在北軍而歩兵在¶
　　上林苑門長水兼掌長水及宣曲胡騎則在長水¶
　　及宣曲皆在長安城外顔師古以長水在今鄠縣¶
　　東長水鄉是知八校分屯不專在一所雖同名北¶
　　軍而各以校尉領之不屬中尉之北軍此八校尉¶
　　所以自列於城門校尉之後而中壘校尉亦别掌¶
<pb:KR2l0015_WYG_053-15a>¶
　　北軍壘門内外不屬金吾也葢金吾秩中二千石¶
　　而八校尉皆秩二千石其位亦重矣¶
　　季本禮疑圖案八校尉之置所以分中尉之權也¶
　　八校尉之軍舊皆三輔畨上為中尉之所專統特¶
　　以中壘令丞設軍壘别置精兵以備警急耳今中¶
　　壘升為校尉專掌壘門屯兵不屬中尉葢八校尉¶
　　之所掌者取選募之精兵分屯城内但其所領事¶
　　有時在外如長水池陽之類故其分屯不常專在¶
<pb:KR2l0015_WYG_053-15b>¶
　　一所而實則猶存城内北軍之名也惟中壘猶與¶
　　中尉相闗而中尉之所掌已分執金吾之職尚不¶
　　廢徼循京師與戍中都官之舊耳此武帝慮患防¶
　　奸之術也但章氏謂武帝既增校尉恐中壘之權¶
　　太重則明指中壘統七校尉如光武之以北軍中¶
　　候監五營校尉也殊不知中壘與七校本皆秩二¶
　　千石不相統屬自足相制烏得云中壘之權太重¶
　　耶又三輔黄圖謂中壘屯騎虎賁歩兵越騎長水¶
<pb:KR2l0015_WYG_053-16a>¶
　　胡騎射聲八營宿衛王宫亦非矣葢此八營即八¶
　　軍也豈以光武時并為五營校尉皆掌宿衛兵而¶
　　遂謂八校尉亦同其制歟大抵章氏之説本於補¶
　　兵志多雜後來改更之制不若易氏考究之精詳¶
　　也¶
　　　謹案漢制以南軍掌宿衛如今之前鋒䕶軍營¶
　　　北軍掌徼循京師如今之歩軍營與火器健鋭¶
　　　諸營職掌均不相合惟刑法志謂武帝内增七¶
<pb:KR2l0015_WYG_053-16b>¶
　　　校外有樓船皆嵗時講肄修武備是武帝於北¶
　　　軍之外募增七校以為勁兵專備征伐無宿衛¶
　　　徼循之事其材力超越特出諸軍之上頗近今¶
　　　之火器健鋭諸營考之於史李陵傳漢遣貳師¶
　　　代大宛使陵將五校兵隨後(案後漢始并八校/為五營此云五校)¶
　　　(葢用八校之五耳/非後漢之五校也)霍光傳發材官輕車北軍五¶
　　　校士趙充國傳有詔將八校尉與驍騎都尉金¶
　　　城太守合疏捕山間虜元帝本紀永光二年西¶
<pb:KR2l0015_WYG_053-17a>¶
　　　𦍑反以太常任千秋為奮威將軍别將五校並¶
　　　進是當時出兵征討皆藉八校之力可知其勇¶
　　　鋭實甲於諸軍也今核其職掌長水校尉屯長¶
　　　水宣曲胡騎校尉屯池陽與今健鋭營别駐香¶
　　　山者其制正同越騎校尉如淳謂越人歸附以¶
　　　為騎也山堂攷索及文獻通考謂募知越人事¶
　　　者為越騎越人習水戰故用之亦與今健鋭營¶
　　　掌練習水師者相合而歩兵校尉掌上林苑門¶
<pb:KR2l0015_WYG_053-17b>¶
　　　屯兵則今健鋭營倣效¶
　　圓明園䕶軍營該班值宿之制每日以㕘領一人¶
　　　前鋒校前鋒十名守衛¶
　　静宜園宫門亦其遺意至射聲校尉掌待詔射聲¶
　　　士服䖍曰射聲工射者也(案服䖍釋射聲二字/謂㝠㝠中聞聲則射)¶
　　　(之於義未安應劭謂詔所命為射故曰侍詔射/然則射字屬上讀非射聲也當時以射聲名官)¶
　　　(義雖難觧而如服氏所/云渉于荒渺未足為據)是獨以一技名官與今¶
　　　火器之設為專營者亦差相仿彿矣¶
<pb:KR2l0015_WYG_053-18a>¶
　　漢書宣帝本紀應募佽飛射士注服䖍曰周時度¶
　　江越人在船下負船將覆之佽飛入水殺之漢因¶
　　以材力名官如淳曰吕氏春秋荆有兹飛得寶劔¶
　　於干將渡江中流兩蛟繞舟茲飛拔劔赴江刺兩¶
　　蛟殺之荆王聞之仕以執圭後世以為勇力之官¶
　　兹佽音相近臣瓚曰本秦左弋官也武帝太初元¶
　　年改曰佽飛官有一令九丞在上林苑中結矰繳¶
　　弋鳬雁嵗萬頭以供祀宗廟師古曰取古勇人以¶
<pb:KR2l0015_WYG_053-18b>¶
　　名官熊渠之類是也亦因取其便利輕疾若飛故¶
　　號佽飛¶
　　　謹案佽飛亦漢之精兵有一令九丞以領之别¶
　　　屯上林苑中考漢書載趙充國將兵伐先零宣¶
　　　帝遣其子右曺中郎將卭將期門佽飛為支兵¶
　　　馮奉世為右將軍伐西𦍑亦將越騎佽飛以徃¶
　　　是當時調發多及此兵葢亦取其驍㨗可用正¶
　　　如今之健鋭營也¶
<pb:KR2l0015_WYG_053-19a>¶
　　漢書百官公卿表水衡都尉有輯濯令丞注如淳¶
　　曰輯濯官船也師古曰輯讀與楫同音集濯音直¶
　　孝反皆所以行船也¶
　　漢書劉屈&KR0522;列傳發輯濯士以予大鴻臚商邱成¶
　　顔師古註輯濯主用輯及濯行船者也短曰輯長¶
　　曰濯¶
　　漢書枚乘列傳遣羽林黄頭循江而下注蘇林曰¶
　　羽林黄頭郎習水戰者也師古曰鄧通以櫂船為¶
<pb:KR2l0015_WYG_053-19b>¶
　　黄頭郎¶
　　應劭漢官儀髙祖命天下選能引闗蹶張材力武¶
　　猛者以為材官樓船常以秋後講肄各有員數¶
　　　謹案漢初即置樓船士故楊僕嘗為樓船將軍¶
　　　而地理志廬江郡亦有樓船官葢主以水軍習¶
　　　戰者然此皆郡國所置不必盡在都城惟輯濯¶
　　　令丞所領有輯濯士劉屈氂發之以與衛太子¶
　　　戰而黄頭郎又屬之羽林此則舟師之在長安¶
<pb:KR2l0015_WYG_053-20a>¶
　　　者正如今健鋭營有演習水師之比矣¶
　　王應麟玉海漢初軍制弩則有弩將射則有樓煩¶
　　將長鉟都尉以長鉟為職(顔師古曰長鉟長刄/兵也為刀而劔形)¶
　　　謹案弩將樓煩將長鉟都尉皆各以其技自成¶
　　　一隊亦頗近今之火器營也¶
　　後漢書百官志屯騎校尉一人司馬一人越騎校¶
　　尉一人司馬一人歩兵校尉一人司馬一人長水¶
　　校尉一人司馬胡騎司馬各一人射聲校尉一人¶
<pb:KR2l0015_WYG_053-20b>¶
　　司馬一人不屬北軍中候¶
　　後漢書何進列傳是時置西園八校尉以小黄門¶
　　蹇碩為上軍校尉虎賁中郎將袁紹為中軍校尉¶
　　屯騎校尉鮑鴻為下軍校尉議郎曺操為典軍校¶
　　尉趙融為助軍校尉淳于瓊為佐軍校尉又有左¶
　　右校尉¶
　　　謹案東漢省八校為五校領屬於北軍中候則¶
　　　已同為宿衛之兵與西京之各置别營者有别¶
<pb:KR2l0015_WYG_053-21a>¶
　　　然考後漢紀傳所載如耿秉副竇憲發北軍五¶
　　　校擊匈奴行車騎將軍鄧鴻將北軍五校士討¶
　　　叛胡劉尚發北軍五營征羌鄧隲將北軍五校¶
　　　擊凉郡叛羌車騎何熈將五校營士擊烏桓羌¶
　　　入河東使北軍中候朱&KR0194;將五營士屯孟津屯¶
　　　騎班雄將五營兵屯長安三輔征西馬賢將五¶
　　　校士屯漢陽執金吾張喬以五校士屯三輔竇¶
　　　武張奐何進皆以五營士屯都亭是當時摧鋒¶
<pb:KR2l0015_WYG_053-21b>¶
　　　䧟陣亦仍以五校為勝兵則與西京之制固不¶
　　　甚相逺也至西園八校尉則皆特置之軍雖以¶
　　　宦官統領貽譏史冊而推其本意葢亦仿西京¶
　　　八校而設所以練習武備耳¶
　三國¶
　　三國蜀志秦宓列傳拜左中郎將長水校尉董和¶
　　列傳胡博厯長水校尉廖立列傳後主襲位徙長¶
　　水校尉¶
<pb:KR2l0015_WYG_053-22a>¶
　　三國蜀志張裔列傳裔以射聲校尉領留府長史¶
　　三國蜀志向朗列傳後主踐阼為歩兵校尉¶
　　三國蜀志楊洪列傳為越騎校尉¶
　　三國吳志三嗣主列傳太平二年歩兵校尉鄭胄¶
　　　謹案據三國志所載則蜀漢孫呉各有五校畧¶
　　　如東漢之制至曹魏雖置有此職然考裴松之¶
　　　注引魏氏春秋稱阮籍聞歩兵校尉闕厨多美¶
　　　酒營人善釀酒求為校尉遂縱酒昏酣遺落世¶
<pb:KR2l0015_WYG_053-22b>¶
　　　事則是魏世五校已為冗職無復兩漢之任至¶
　　　晉而遂從省併宋代雖復置亦僅存虚名故並¶
　　　略而不著云¶
　晉¶
　　晉書職官志二衛始制前驅由基彊弩為三部司¶
　　馬各置督史又置武賁羽林上騎異力四部并命¶
　　中為五督¶
　　宋書百官志晉太康十年立射營弩營置積射彊¶
<pb:KR2l0015_WYG_053-23a>¶
　　弩將軍主之¶
　　　謹案晉之由基司馬異力督葢特選精鋭者為¶
　　　一部當如今之健鋭營而射營弩營則如今之¶
　　　有火器營也¶
　宋齊梁陳¶
　　　謹案自南北朝以後五校尉及積弩積射彊弩¶
　　　等將軍皆為虚名以授軍功得官之人並無職¶
　　　掌今不復採列謹識於此¶
<pb:KR2l0015_WYG_053-23b>¶
　北魏(未置/)¶
　北齊(未置/)¶
　後周(未置/)¶
　隋(未置/)¶
　唐¶
　　新唐書兵志至徳二載置衙前射生手千人亦曰¶
　　供奉射生官又曰殿前射生手分左右廂總號曰¶
　　左右英武軍上元中以北衙軍使衛伯玉為神䇿¶
<pb:KR2l0015_WYG_053-24a>¶
　　軍節度使鎮陜州中使魚朝恩為觀軍容使監其¶
　　軍初哥舒翰破吐蕃臨洮西之磨環川即其地置¶
　　神䇿軍以盛如璆為軍使及安禄山反如璆以伯¶
　　玉將兵千人赴難伯玉與朝恩皆屯於陜時邊土¶
　　䧟蹙神䇿故地淪没即詔伯玉所部兵號神䇿軍¶
　　以伯玉為節度使與陜州節度使郭英乂皆鎮陜¶
　　其後伯玉罷以英乂兼神䇿軍節度代宗即位以¶
　　射生軍入禁中清難皆賜名寶應功臣故射生軍¶
<pb:KR2l0015_WYG_053-24b>¶
　　又號寶應軍廣徳元年代宗避吐蕃幸陜朝恩舉¶
　　在陜兵與神䇿軍迎扈悉號神䇿軍天子幸其營¶
　　及京師平朝恩遂以軍歸禁中自將之然尚未與¶
　　北軍齒也永泰元年吐蕃復入㓂朝恩又以神䇿¶
　　軍屯苑中自是寖盛分為左右廂勢居北軍右遂¶
　　為天子禁軍非它軍比徳宗即位神䇿兵雖處内¶
　　而多以禆將將兵征伐徃徃有功貞元二年改神¶
　　䇿左右廂為左右神䇿軍特置監句當左右神䇿¶
<pb:KR2l0015_WYG_053-25a>¶
　　軍以寵中官而益置大將軍以下又改殿前射生¶
　　左右廂曰殿前左右射生軍亦置大將軍以下俄¶
　　改殿前左右射生軍曰左右神威軍置監左右神¶
　　威軍使左右神威軍皆加將軍二員自肅宗以後¶
　　北軍増置威武長興等軍名數頗多而廢置不一¶
　　惟神䇿神威最盛其後京畿之西多以神䇿軍鎮¶
　　之皆有屯營十四年又詔左右神䇿置統軍以崇¶
　　親衛如六軍時邊兵衣饟多不贍而戍卒屯防藥¶
<pb:KR2l0015_WYG_053-25b>¶
　　茗蔬醬之給最厚諸將務為詭辭請遥𨽻神䇿軍¶
　　禀賜遂贏舊三倍繇是塞上徃徃稱神䇿行營皆¶
　　内統於中人其軍乃至十五萬元和三年廢左右¶
　　神威軍合為一曰天威軍八年廢天威軍以其兵¶
　　騎分𨽻左右神䇿軍及僖宗幸蜀田令孜募神䇿¶
　　新軍為五十四都離為十軍令孜自為左右神䇿¶
　　十軍兼十二衛觀軍容使以左右神䇿大將軍為¶
　　左右神䇿諸都指揮使諸都又領以都將亦曰都¶
<pb:KR2l0015_WYG_053-26a>¶
　　頭¶
　　新唐書百官志左右神䇿大將軍各一人正二品¶
　　統軍各二人正三品將軍各四人從三品掌衛兵¶
　　及内外八鎮兵䕶軍中尉各一人中䕶軍各一人¶
　　判官各三人都句判官二人句覆官各一人表奏¶
　　官各一人支計官各一人孔目官各二人驅使官¶
　　各二人¶
　　唐㑹要光啟元年四月以田令孜為左右神䇿十¶
<pb:KR2l0015_WYG_053-26b>¶
　　軍使令孜募新軍五十四都每都千人左右神䇿¶
　　各二十七都分為五軍令孜總之¶
　　　謹案唐以十六衛為南衙乃宿衛之兵又有北¶
　　　衙禁軍皆開元以後所置而神䇿為北衙兵之¶
　　　一其初本以邊兵入衛後遂漸増其額分屯近¶
　　　畿凡征伐四方多用之以取勝唐代京城諸軍¶
　　　神䇿為最故唐書以為勢居北軍右非他軍比¶
　　　者是也唐文粹載李庾西都賦稱親兵百萬制¶
<pb:KR2l0015_WYG_053-27a>¶
　　　以神䇿紫身豹首金腰火額獵霞張斾剥犀綴¶
　　　革奮目如虎眦振髯而蝟磔柔六鈞貫七札别¶
　　　有陳旌賜鉞閫外四十依榆闗而作鎮拒桞營¶
　　　而開壁其形容甚至則是軍之精勁可知當時¶
　　　如劉沔郝廷玉范希朝李晟等本出神䇿軍皆¶
　　　為名將其制葢頗近今之健鋭營而射生軍則¶
　　　頗近今之虎鎗營特唐代以中官主之浸至尾¶
　　　大不掉驕横日甚逮昭宗既誅宦者遂廢神䇿¶
<pb:KR2l0015_WYG_053-27b>¶
　　　以𨽻六軍而唐亦益弱終至滅亡總由其措置¶
　　　失宜無以激士氣而固根本耳¶
　五季(未置/)¶
　宋¶
　　玉海宋殿前司有捧日天武左右四廂馬軍司有¶
　　龍衛左右廂歩軍司有神衛左右廂各有都指揮¶
　　使毎軍有都指揮使都虞候每指揮有都副指揮¶
　　每都有軍使副兵馬使¶
<pb:KR2l0015_WYG_053-28a>¶
　　宋史職官志捧日四廂管舊城左廂及殿前司馬¶
　　軍天武四廂管舊城右廂及殿前司歩軍龍衛四¶
　　廂管新城左廂及馬軍司馬軍神衛四廂管新城¶
　　右廂及歩軍司歩軍謂之上四軍各有左右廂廂¶
　　各三軍¶
　　禮疑圖宋殿前侍衛兩司即唐禁内六軍之制而¶
　　捧日天武龍衛神衛之名則又因諸軍之散而收¶
　　神䇿為殿後四軍之遺也¶
<pb:KR2l0015_WYG_053-28b>¶
　　玉海乾徳三年詔郡國選兵之驍勇者部送闕下¶
　　太祖親閲之中選者萬餘人以騎軍為驍雄歩軍¶
　　為雄武並𨽻侍衛親軍¶
　　　謹案宋殿前司以捧日天武為上軍侍衛司以¶
　　　龍衛神衛為上軍通考載建隆元年詔殿前侍¶
　　　衛二司各閲所掌兵練其驍勇升為上軍則上¶
　　　軍皆以簡閲而升與今健鋭營之選前鋒䕶軍¶
　　　勁卒别置一營者其制頗為相近至驍雄雄武¶
<pb:KR2l0015_WYG_053-29a>¶
　　　二軍雖由郡國部送而别選驍勇立為軍額亦¶
　　　即四上軍之比故並載於此篇¶
　　玉海建隆二年幸飛山營閲礮軍開寶九年幸西¶
　　教埸觀飛山兵按礮咸平五年置廣㨗兵五指揮¶
　　先是帝聞南方以標槍旁牌為兵器命有司製之¶
　　令内侍蕭延皓取廣徳軍教習至是試於便殿悉¶
　　呈其技頗精練帝以為可用特立為是軍祥符六¶
　　年詔在京諸軍内選江淮習水卒於金明池試戰¶
<pb:KR2l0015_WYG_053-29b>¶
　　棹立為虎翼軍置營於池側七年詔諸州簡兵有¶
　　善水者以補神衛水軍仁宗即位十有二年幸安¶
　　肅教場觀飛山雄武發礮紹興未置御前萬弩營¶
　　乾道五年復置名曰神勁軍¶
　　葉夢得石林燕語瓊林苑金明池宜春苑玉津園¶
　　謂之四園瓊林苑乾徳中置太平興國中復鑿金¶
　　明池於苑北導金水河水注之以教神衛虎翼水¶
　　軍習舟楫因為水嬉¶
<pb:KR2l0015_WYG_053-30a>¶
　　宋實録建隆四年四月庚寅内出緍錢募諸軍子¶
　　弟數千人鑿池於朱明門外令右神武上將軍陳¶
　　承昭䕶其役將習水戰也¶
　　李心𫝊建炎以來朝野雜記平江許浦水軍本明¶
　　定州海水軍舊𨽻沿海制置司乾道中改𨽻殿前¶
　　司以三千人為額五年冬又改為御前水軍八年¶
　　春併歸許浦淳熈四年冬以七千為額江隂水軍¶
　　舊自泉州調發乾道三年以其勞費奏留屯二千¶
<pb:KR2l0015_WYG_053-30b>¶
　　人於江隂軍而沿海制置司又别屯千人淳熈末¶
　　增置四千此外左翼軍亦有水軍三千摧鋒軍二¶
　　千福州延祥寨千人鎮江建康池江鄂州御前諸¶
　　帥亦各有水軍其後殿司又有澉浦水軍而淮隂¶
　　靖安唐灣采石諸水軍則皆冠以御前水軍之號¶
　　　謹案宋飛山營專領礮兵正似今之火器營而¶
　　　廣㨗軍習標鎗神勁軍習弩各名一藝亦屬相¶
　　　近至虎翼軍領水卒而神衛廂兼有水軍則又¶
<pb:KR2l0015_WYG_053-31a>¶
　　　近今健鋭營之教習水師矣¶
　遼¶
　　遼史兵衛志皇后述律氏居守之際摘蕃漢精鋭¶
　　為舒新(滿洲語鑿也原/作屬珊今改正)軍太宗益選天下精甲置¶
　　諸爪牙為皮室軍合騎五十萬國威壯矣¶
　　遼史百官志左皮室詳衮司右皮室詳衮司北皮¶
　　室詳衮司南皮室詳衮司太宗選天下精甲三萬¶
　　為皮室軍初太祖以行營為宫選諸部豪健千餘¶
<pb:KR2l0015_WYG_053-31b>¶
　　人置為腹心部耶律隆科(滿洲語銅鍋也原/作老古今改正)以功¶
　　為右皮室詳衮司則皮室軍自太祖時已有即腹¶
　　心部是也太宗增多至三十萬耳○舒新軍詳衮¶
　　司應天皇太后置軍二十萬選蕃漢精兵○礮首¶
　　軍詳衮司掌飛礮之事○弩手軍詳衮司掌强弩¶
　　之事¶
　　　謹案遼代選精甲為皮室舒新二軍亦如今健¶
　　　鋭營之比而礮首弩手二詳衮司則如今之有¶
<pb:KR2l0015_WYG_053-32a>¶
　　　火器營也¶
　金¶
　　金史兵志舊常選諸軍之材武者為䕶駕軍海陵¶
　　又名上京龍翔軍為神勇軍正隆二年將南伐乃¶
　　罷歸使就僉調後於侍衛親軍四明安内選三十¶
　　以下千六百人騎兵曰龍翔歩兵曰虎歩¶
　　金史百官志威㨗軍(承安二年簽弩手千人/泰和四年以之備邊事)鈐轄¶
　　正六品都轄從九品¶
<pb:KR2l0015_WYG_053-32b>¶
　　　謹案金之龍翔虎歩軍大定間改為拱衛司以¶
　　　謹嚴儀衛已别繫之鑾儀衛篇然其初實於親¶
　　　軍内特選精甲以充之則與今健鋭營之制亦¶
　　　頗有相近者故仍互見於此至威㨗軍專司弩¶
　　　手則亦今火器營之比也¶
　元¶
　　元史百官志回回礮手軍匠上萬户府秩正三品¶
　　至元十一年置礮手總管府十八年始立為都元¶
<pb:KR2l0015_WYG_053-33a>¶
　　帥府二十二年改為萬户府後定置達嚕噶齊(解/見)¶
　　(户部/篇)萬户一員副萬户一員經厯知事提控案牘¶
　　各一員令史四人譯史一人鎮撫二員千户所三¶
　　翼達嚕噶齊三員千户三員副千户三員百户三¶
　　十二員彈壓六員¶
　　　謹案元代樞宻院大都督府所領諸衛以備宿¶
　　　衛征討其職掌約畧相同並無選擇驍勇别為¶
　　　一營之事惟回回礮手軍匠上萬户府則即所¶
<pb:KR2l0015_WYG_053-33b>¶
　　　謂西域火然礮法元初嘗以之攻蔡州城者實¶
　　　今火器營所由昉也¶
　明¶
　　明史兵志成祖平交阯得神機鎗礮法特置神機¶
　　營肄習製用生熟赤銅相間其用鐡者建鐡柔為¶
　　最西鐡次之大小不等大者發用車次及小者用¶
　　架用椿用托大利於守小利於戰隨宜而用為行¶
　　軍要器至嘉靖八年從右都御史汪鋐言造佛郎¶
<pb:KR2l0015_WYG_053-34a>¶
　　機礮謂之大將軍發諸邊鎮佛郎機者國名也正¶
　　徳末其國舶至廣東白沙巡檢何儒得其制以銅¶
　　為之長五六尺大者重千餘斤小者百五十斤巨¶
　　腹長頸腹有修孔以子銃五枚貯藥置腹中發及¶
　　百餘丈最利水戰駕以蜈蚣船所擊輙糜碎其後¶
　　大西洋船至復得巨礮曰紅夷長二丈餘重者至¶
　　三千斤能洞裂石城震數十里天啟中錫以大將¶
　　軍號遣官祀之明置兵仗軍器二局分造火器凡¶
<pb:KR2l0015_WYG_053-34b>¶
　　數十種正徳嘉靖間造最多¶
　　明史職官志神機營設中軍左右哨左右掖選勲¶
　　臣二人提督之其管哨掖官曰坐營坐司亦率以¶
　　勲臣為之又設把總把司把牌等官嘉靖二十九¶
　　年設副㕘遊佐坐營號頭中軍千把總等官神機¶
　　營戰兵一營左副將一戰兵二營練勇㕘將一車¶
　　兵三營遊擊將軍一車兵四營佐擊將軍一城守¶
　　五營佐擊將軍一戰兵六營右副將一車兵七營¶
<pb:KR2l0015_WYG_053-35a>¶
　　練勇㕘將一城守八營佐擊將軍一城守九營佐¶
　　擊將軍一城守十營佐擊將軍一備兵坐營官一¶
　　大號頭官一¶
　　　謹案明置神機營以肄習鎗礮又置兵仗軍器¶
　　　二局以分司製造而火器之制始備然此即京¶
　　　軍三大營之一明代自諸衛上直軍外戰守武¶
　　　備惟恃三營而中葉以後兵柄主之宦官將領¶
　　　盡出紈袴非但不知訓練甚至買閒占役尺籍¶
<pb:KR2l0015_WYG_053-35b>¶
　　　空虚成化中雖嘗分其等次以一等者為選鋒¶
　　　操練次等者為老家供役而富軍憚營操征調¶
　　　率賄將弁置老家數中貧者雖老疲轉入一等¶
　　　操練而缺伍名額又每為權貴所隐占支糧則¶
　　　有調遣則無是以軍數雖多衰耗實甚非但不¶
　　　可以言精鋭即求其能執兵應操者亦十無一¶
　　　二厯代以來軍政之壞葢未有如明之甚者矣¶
欽定厯代職官表卷四十七¶

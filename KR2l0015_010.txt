# -*- mode: mandoku-view; -*-
#+TITLE: 欽定歷代職官表
#+DATE: 2015-08-24 22:48:29.830794
#+PROPERTY: ID KR2l0015
#+PROPERTY: BASEEDITION WYG    
#+PROPERTY: JUAN 卷四
<pb:KR2l0015_WYG_010-1a>¶
欽定四庫全書¶
欽定厯代職官表卷四¶
　　内閣下¶
　厯代建置下(遼至/明)¶
　遼¶
　　遼史百官志遼國官制分北南院北靣治宫帳部族¶
　　屬國之政南靣治漢人州縣税賦軍馬之事○北宰¶
　　相府掌佐理軍國之大政皇族四帳世預其選○北¶
<pb:KR2l0015_WYG_010-1b>¶
　　府左宰相○北府右宰相○總知軍國事○知國事○¶
　　南宰相府掌佐理軍國之大政國舅五帳世預其選¶
　　○南府左宰相○南府右宰相○總知軍國事○知國¶
　　事○初太祖分達喇額爾竒木(違喇原作迭剌額爾竒/木原作夷離堇今並改)¶
　　(正/)為北南二大王宰相樞宻宣徽林牙下至郎君䕶¶
　　衛皆分北南其實所治皆北靣之事語遼官制者不可¶
　　不辨凡遼朝官北樞宻視兵部南樞宻視吏部北南二¶
　　王視户部伊勒希巴(原作夷离/畢今改正)視刑部宣徽視工部¶
<pb:KR2l0015_WYG_010-2a>¶
　　多囉倫穆騰(原作敵烈麻/都今改正)視禮部北南府宰相總之¶
　　　謹案遼北南府宰相於事無所不統葢亦如尚¶
　　　書令之總領六部也¶
　　遼史世宗本紀天禄四年春二月建政事省○興宗¶
　　本紀重熙十二年十二月戊申改政事省為中書省¶
　　　謹案遼本紀重熙十二年改中書省而志作重¶
　　　熙十三年葢傳冩之訛當以本紀為正¶
　　遼史聖宗本紀統和元年十二月下詔諭三京左¶
<pb:KR2l0015_WYG_010-2b>¶
　　右相左右平章事當執公方毋得阿順¶
　　　謹案據本紀此文則遼東京中京南京亦曾置¶
　　　宰相及平章之官疑即如元代之行中書省並¶
　　　非正員今故不著於表¶
　　遼史百官志南面朝官○中書省中書令左丞相¶
　　右丞相知中書省事中書侍郎同中書門下平章¶
　　事叅知政事中書舎人堂後官主事守當官令史¶
　　○門下省侍中門下侍郎○尚書省尚書令左僕¶
<pb:KR2l0015_WYG_010-3a>¶
　　射右僕射左丞右丞¶
　　　謹案遼志尚載有大丞相一官今考資治通鑑¶
　　　遼太宗在汴京時命為趙延夀遷官翰林學士¶
　　　承㫖張礪進擬中京留守大丞相録尚書事都¶
　　　督中外諸軍事太宗以筆塗録尚書事都督中¶
　　　外諸軍事而行之則大丞相之名乃張礪所特¶
　　　擬以寵顯趙延夀者非常置之職今故不入於¶
　　　表¶
<pb:KR2l0015_WYG_010-3b>¶
　　葉隆禮契丹國志中書省謂之南面以其在牙帳¶
　　之南¶
　　　謹案遼以北面官治宫帳部族南面官治漢人¶
　　　州縣葢以所掌事宜為區别並非指省署建置¶
　　　之地而言葉隆禮所云乃臆測之詞不足據也¶
　金¶
　　金史百官志太宗天㑹四年建尚書省遂有三省¶
　　之制至熙宗頒新官制大率皆循遼宋之舊海陵¶
<pb:KR2l0015_WYG_010-4a>¶
　　正隆元年罷中書門下省止置尚書省於金之世¶
　　守而不變焉¶
　　金史海陵本紀正隆元年正月罷中書門下省以¶
　　太師領三省事温屯思忠(温屯原作温/都今改正)為尚書令¶
　　平章政事蕭玉為右丞相不置平章政事官¶
　　金史百官志尚書省尚書令一員正一品總領紀¶
　　綱儀刑端揆左丞相右丞相各一員從一品平章¶
　　政事二員從一品為宰相掌丞天子平章萬㡬左¶
<pb:KR2l0015_WYG_010-4b>¶
　　丞右丞各一員正二品叅知政事二員從二品為¶
　　執政官為宰相之貳佐治省事左司都事二員右¶
　　司都事二員正七品掌本司受事付事檢勾稽失¶
　　省署文牘兼知省内宿直檢校架閣等事架閣庫¶
　　管勾一員正八品同管勾一員從八品總掌察左¶
　　右司大程官追付文牘并提控小都監給受紙筆¶
　　宇文懋昭大金國志天㑹十三年置尚書省置令¶
　　一人次左右丞相皆平章事左右丞皆參知政事¶
<pb:KR2l0015_WYG_010-5a>¶
　　侍中中書令皆居丞相之下為兼職¶
　　　謹案金史百官志但載尚書省官制以尚書令¶
　　　左右丞相平章政事為宰相左右丞參知政事¶
　　　為執政官葢以正隆定制後惟存尚書一省故¶
　　　也然以紀傳參考之左右丞相本亦為左右僕¶
　　　射見太宗紀天㑹八年韓企先為尚書左僕射¶
　　　至十三年熙宗即位後即書以完顔希尹為尚¶
　　　書左丞相無復僕射之稱是改名當在十三年¶
<pb:KR2l0015_WYG_010-5b>¶
　　　以前按洪皓松漠記聞載金天眷二年請定官¶
　　　制劄子有太宗皇帝嗣位之十二載始下明詔¶
　　　建官正名之語疑即是時所改李心傳朝野雜¶
　　　記載宋乾道中議改僕射為丞相時虞允文言¶
　　　金人詳定官制已改左右僕射為尚書左右丞¶
　　　相云云可以互證金志不載其事未免失考又¶
　　　考本紀自天㑹十四年太保宗翰太師宗磐太¶
　　　傅宗幹並領三省事厥後以三師三公官領三¶
<pb:KR2l0015_WYG_010-6a>¶
　　　省事者甚多葢猶録尚書事之類迨正隆元年¶
　　　領三省事温屯思忠為尚書令其後遂不復見¶
　　　於史則尚書令當即領三省事之職以中書門¶
　　　下二省既廢故改為尚書令耳金志但及尚書¶
　　　令而不及領三省事亦為脱漏又考金自兩省¶
　　　未罷以前如完顔希尹完顔朂完顔亮完顔秉¶
　　　徳張浩皆以左丞相兼侍中完顔宗固完顔宗¶
　　　賢唐古辯(唐古原作唐/括今改正)蕭裕布薩師㳟(布薩原/作僕散)¶
<pb:KR2l0015_WYG_010-6b>¶
　　　(今改/正)皆以右丞相兼中書令是兩省長官亦俱¶
　　　相職而金志均未之詳又海陵紀正隆初已罷¶
　　　平章政事官而志仍有之不言其廢置重設之¶
　　　由考世宗紀大定二年二月御史大夫伊喇元¶
　　　宜(伊喇原作移/剌今改正)為平章政事當即以此時復設¶
　　　志無明文允為闕畧今並詳加叅核著之於表¶
　　　至宇文懋昭大金國志所載以丞相為即平章¶
　　　事以左右丞為即叅知政事乖謬殊甚謹採其¶
<pb:KR2l0015_WYG_010-7a>¶
　　　文而糾正其誤於此焉¶
　元¶
　　元史百官志中書令一員典領百官㑹决庶務太¶
　　宗以相臣為之世祖以皇太子兼之至元十年立¶
　　皇太子行中書令大徳十一年以皇太子領中書¶
　　令延祐三年復以皇太子行中書令置屬監印二¶
　　人○右丞相左丞相各一員正一品統六官率百¶
　　司居令之次令闕則總省事佐天子理萬幾國初¶
<pb:KR2l0015_WYG_010-7b>¶
　　職名未創太宗始置右丞相一員左丞相一員世¶
　　祖中統元年置丞相一員二年復置右丞相二員¶
　　左丞相一員至元二年増置丞相五員七年立尚¶
　　書省置丞相三員八年罷尚書省乃置丞相二員¶
　　二十四年復立尚書省其中書省丞相二員如故¶
　　二十九年以尚書再罷専任一相武宗至大二年¶
　　復置尚書省丞相二員中書丞相二員四年尚書¶
　　省仍歸中書丞相凡二員自後因之不易文宗至¶
<pb:KR2l0015_WYG_010-8a>¶
　　順元年専任右相其一或置或不置○平章政事¶
　　四員從一品掌機務貳丞相凡軍國重事無不由¶
　　之世祖中統元年置平章二員二年置平章四員¶
　　至元七年置尚書省設尚書平章二員八年尚書¶
　　併入中書平章復設三員二十三年詔清冗職平¶
　　章汰為二員二十四年復尚書省中書尚書兩省¶
　　平章各二員二十九年罷尚書省増中書平章為¶
　　五員而一員為商議省事三十年又增平章為六¶
<pb:KR2l0015_WYG_010-8b>¶
　　員成宗元貞元年改商議省事為平章軍國重事¶
　　武宗至大二年再立尚書省平章三員中書五員¶
　　四年罷尚書省歸中書平章仍五員文宗至順元¶
　　年定置四員自後因之○右丞一員正二品左丞¶
　　一員正二品副宰相裁成庶務號左右轄世祖中¶
　　統二年置左右丞各一員三年増為四員至元七¶
　　年立尚書省中書右丞左丞仍四員八年尚書併¶
　　入中書省右左丞各一員二十三年汰冗職右左¶
<pb:KR2l0015_WYG_010-9a>¶
　　丞如故二十四年復立尚書省右左丞各一而中¶
　　書省缺員二十八年復罷尚書省三十年設右丞¶
　　二員而一員為商議省事成宗元貞元年右丞商¶
　　議省事者又以昭文大學士與中書省事武宗至¶
　　太二年復立尚書省右左丞二員中書右左丞五¶
　　員四年罷尚書右左丞中書右左丞止設四員文¶
　　宗至順元年定置右丞一員左丞一員由是不復¶
　　増損○叅政二員從二品副宰相以參大政而其¶
<pb:KR2l0015_WYG_010-9b>¶
　　職亞於右左丞世祖中統元年始置參政一員二¶
　　年増為二員至元七年立尚書省參政三員八年¶
　　尚書併入中書參政二員二十三年汰冗職參政¶
　　二員如故二十四年復立尚書省參政二員中書¶
　　參政二員二十八年罷尚書省參政武宗至大二¶
　　年復置尚書省參政二員中書參政二員四年併¶
　　尚書省入中書參政三員文宗至順元年定叅政¶
　　為二員自後因之○參議中書省事秩正四品典¶
<pb:KR2l0015_WYG_010-10a>¶
　　左右司文牘為六曹之管轄軍國重事咸預决焉¶
　　中統元年始置一員至元二十二年累増至六員¶
　　大徳元年止置四員後遂為定額其治曰參議府¶
　　令史二人○斷事官秩三品掌刑政之屬皆御位¶
　　下及中宫東宫諸王各投下集賽台(原作怯薛/丹今改正)人¶
　　為之至元十七年分立兩省隨省並置二十八年¶
　　併入中書後定置四十一員○檢校官一員正七¶
　　品掌檢校公事程期文牘稽失之事○照磨一員¶
<pb:KR2l0015_WYG_010-10b>¶
　　正八品掌磨勘錢榖出納營繕科例○管勾一員¶
　　正八品掌出納四方文移緘縢啓拆之事○架閣¶
　　庫管勾二員正八品掌庋藏省府籍帳案牘凡備¶
　　稽考之文即掌故之任¶
　　元史世祖本紀至元四年安圖(原作安童/今改正)言比者¶
　　省官員數平章左丞各一員今丞相五人素無此¶
　　例臣等議擬設二丞相臣等䝉古人三員惟陛下¶
　　所命詔以安圖為長史天澤次之其餘䝉古漢人¶
<pb:KR2l0015_WYG_010-11a>¶
　　叅用勿令員數過多又詔宜用老成人如姚樞等¶
　　一二員同議省事¶
　　元史百官志元統三年七月中書省奏請自今不¶
　　置左右丞十月命布延(原作伯顔/今改正)獨長台司詔天¶
　　下至元五年十月加布延為大丞相六年十月命¶
　　托克托(原作脱脱/今改正)為右丞相復置左丞相至元七¶
　　年置議事平章四人十二年以賈魯為添設左丞¶
　　以烏蘭哈達(原作悟良哈/台今改正)為添設叅知政事十三¶
<pb:KR2l0015_WYG_010-11b>¶
　　年命皇太子領中書令如舊制二十七年樞密知¶
　　院曼濟(原作蠻子/今改正)為添設第三平章太尉特哩特¶
　　穆爾(原作帖里帖/木兒今改正)為添設左丞相¶
　　　謹案厯代宰相雖綜理三省而中書省宣命令¶
　　　尚書省承之以行政事其職仍分不相紊也元¶
　　　代三置尚書省卒廢之而歸其職於中書於是¶
　　　尚書左右兩司曹屬變為中書省官其制視前¶
　　　代為特異至其以丞相平章為宰相左右丞參¶
<pb:KR2l0015_WYG_010-12a>¶
　　　政為執政則猶沿宋金之舊也又世祖至元四¶
　　　年有同議省事順帝後至元五年有大丞相此¶
　　　二官皆隨時建置與額設者有異今俱不入於¶
　　　表云¶
　　葉士竒草木子世祖立中書省以總庶務立樞密¶
　　院以掌兵要立御史臺以糾彈百司嘗言中書朕¶
　　左手樞密朕右手御史臺是朕醫兩手的厯世遵¶
　　其道不變¶
<pb:KR2l0015_WYG_010-12b>¶
　　王惲中堂事記中統二年五月十九日以世臣巴¶
　　哈(原作不花/今改正)經略史天澤為右丞相和拉巴哈(原/作)¶
　　(忽魯不花/今改正)耶律鑄為左丞相塔齊爾(原作塔察/兒今改正)㢘¶
　　右丞平章政事張叅政為右丞宣撫楊果宣撫商¶
　　挺叅知政事餘如故命承㫖王鶚定撰諸相制詞¶
　　二十二日堂議定省規一十條二十五日授麻制¶
　　於都堂二十七日定議公府署押字事右丞相史¶
　　公與丞相和拉巴哈五日輪番秉筆長官從上押¶
<pb:KR2l0015_WYG_010-13a>¶
　　右者處外邊一左一右以次而下圓坐亦然所謂¶
　　廟堂廟畫也¶
　　　謹案自明以來大學士有中堂之稱相傳謂大¶
　　　學士初授之時例於翰林院大堂設座禮上故¶
　　　稱中堂今考王惲官中書省都事以所作直省¶
　　　日録名之曰中堂事記則所謂中堂者乃中書¶
　　　都省之堂葢自元時已有此稱矣¶
　　永樂大典析津志至元四年四月築燕京内皇城¶
<pb:KR2l0015_WYG_010-13b>¶
　　置公署定方隅始於新都鳳池坊北立中書省以¶
　　新都位置居都堂於紫㣲垣至元二十四年以僧¶
　　格(原作桑竒/今改正)為尚書左丞相時五雲坊東為尚書¶
　　省二十九年尚書併入中書僧格移中書於尚書¶
　　省乃有北省南省之分後至順二年中書省奏奉¶
　　旨翰林國史院文書依舊北省安置由是北省既¶
　　為翰林院尚書省遂為中書都堂其方位制度視¶
　　北省有間¶
<pb:KR2l0015_WYG_010-14a>¶
　　陶宗儀輟耕録國朝故事正六品以下官中書奉¶
　　勅署牒以命之牒具中書官位最尊者令也署牒¶
　　者自丞相以下而不敢以煩令惟皇太子立必帶¶
　　中書令樞密使皇太子既受冊即中書上日獨署¶
　　一牒明日省臣以其名聞天子即超授五品官其¶
　　人非素有譽望不得也¶
　　胡粹中元史續編中書政本元既有中書令矣復¶
　　立左右丞相則丞相特中書令之佐貳耳既以令¶
<pb:KR2l0015_WYG_010-14b>¶
　　為虚設左右丞相為正宰相而復設平章政事則¶
　　又以平章為宰相貳矣然平章政事非宰相而何¶
　　名之不正莫此為甚至其末流丞相而遥授焉則¶
　　冗濫極矣¶
　　　謹案元自中書令至叅知政事其設官全仿金¶
　　　制惟金屬尚書省而元則改歸中書省耳胡粹¶
　　　中以為元制殊失詳考¶
　　元史百官志内八府宰相掌諸王朝覲儐介之事¶
<pb:KR2l0015_WYG_010-15a>¶
　　遇有詔令則與䝉古翰林院官同譯寫而潤色之¶
　　謂之宰相云者其貴似侍中其近似門下故特寵¶
　　之以是名雖有是名而無授受宣命品秩則視二¶
　　品焉¶
　　輟耕録内八府宰相八員視二品秩而不授宣命¶
　　特中書照㑹之任而已寄位於翰林之繅琳(原作/埽鄰)¶
　　(今改/正)繅琳宫門外院官㑹集處也所職視草制若¶
　　詔赦之文則非其掌也至於院之公事亦不得與¶
<pb:KR2l0015_WYG_010-15b>¶
　　焉例以國戚與勲貴之子弟充之¶
　　　謹案内八府宰相雖以相名官實非相職今故¶
　　　附見其制不列於表又王惲中堂事記載元初¶
　　　中書省官有掌故詳官講習太常禮樂官肄業¶
　　　拱街事官省理問官掌記檢法應辦供頓官諸¶
　　　名今考掌故即架閣管勾之職其餘皆不見于¶
　　　百官志葢後來已有所更革謹附識於此¶
　明¶
<pb:KR2l0015_WYG_010-16a>¶
　　明史職官志内閣中極殿大學士(舊名華/葢殿)建極殿¶
　　大學士(舊名謹/身殿)文華殿大學士武英殿大學士文¶
　　淵閣大學士東閣大學士(並正/五品)掌獻替可否奉陳¶
　　規誨㸃檢題奏票擬批答以平允庶政凡上之逹¶
　　下曰詔曰誥曰制曰冊文曰諭曰書曰符曰令曰¶
　　檄皆起草進畫以下之諸司下之達上曰題曰奏¶
　　曰表曰講章曰書狀曰文冊曰掲帖曰制對曰露¶
　　布曰譯皆審署申覆而修畫焉平允乃行之凡車¶
<pb:KR2l0015_WYG_010-16b>¶
　　駕郊祀巡幸則扈從御經筵則知經筵或同知經¶
　　筵事東宫出閣講讀則領其事敘其官而授之職¶
　　業冠婚則充賔贊及納徵等使修實録史志諸書¶
　　則充總裁官春秋上丁釋奠先師則攝行祭事㑹¶
　　試充考試官殿試充讀卷官進士題名則大學士¶
　　一人撰文立石於太學大典禮大政事九卿科道¶
　　官㑹議已定則按典制相機宜裁量其可否斟酌¶
　　入告領詔則捧授禮部㑹敕則稽其由狀以請宗¶
<pb:KR2l0015_WYG_010-17a>¶
　　室請名請封諸臣請諡並擬上以其授餐大内常¶
　　侍天子殿閣之下避宰相之名又名内閣¶
　　明太祖實録甲辰春正月即呉王位置中書省右¶
　　左相國為正一品平章政事從一品左右丞正二¶
　　品叅知政事從二品左右司郎中正五品員外郎¶
　　正六品都事檢校正七品照磨管勾從七品叅議¶
　　正三品叅軍斷事官從五品斷事經厯正七品知¶
　　事正八品都鎮撫司都鎮撫正五品考功所考功¶
<pb:KR2l0015_WYG_010-17b>¶
　　郎正七品十月以都鎮撫司隸大都督府呉元年¶
　　六月革叅議府十月命百官禮儀俱尚左改右相¶
　　國為左相國左相國為右相國洪武元年正月以¶
　　李善長徐逹為左右丞相十月革考功所二年六¶
　　月革照磨檢校所斷事官九年閏九月詔定中書¶
　　省左右丞相為正一品左右丞為正二品汰平章¶
　　叅知政事惟李伯昇王溥等以平章政事奉朝請¶
　　者仍其舊¶
<pb:KR2l0015_WYG_010-18a>¶
　　黄元昇昭代典則洪武十二年春正月己亥左丞¶
　　相胡惟庸等既伏誅上諭文武百官曰朕圖任大¶
　　臣期於輔佐以臻至治故立中書省以總天下之¶
　　文治都督府以總天下之兵政御史臺以振朝廷¶
　　之紀綱豈意奸臣竊持國柄操不軌之心肆奸欺¶
　　之蔽蠧害政治謀危社稷賴神發其奸皆就殄滅¶
　　朕今革去中書省陞六部仿古六卿之制俾之各¶
　　司所事更置五軍都督府以分領軍衛如此則權¶
<pb:KR2l0015_WYG_010-18b>¶
　　不専於一司事不留於壅蔽卿等以為何如監察¶
　　御史許士亷等對曰厯朝制度皆取時宜况創制¶
　　立法天子之事既出聖裁實為典要癸卯詔罷中¶
　　書省陞六部改大都督府為五軍都督府布告天¶
　　下¶
　　明史太祖本紀洪武十三年九月丙午置四輔官¶
　　告於太廟以儒士王本杜佑龔斆杜斆趙民望呉¶
　　源為春夏官¶
<pb:KR2l0015_WYG_010-19a>¶
　　明太祖實録洪武十四年十二月命翰林院編修¶
　　檢討典籍左春坊左司直郎正字贊善考駁諸司¶
　　奏啓以聞如平允則署其銜曰翰林院兼平駁諸¶
　　司文章事某官某列名書之¶
　　明史職官志洪武十五年仿宋制置華葢殿武英¶
　　殿文淵閣東閣諸大學士(禮部尚書卲質為華葢/檢討呉伯宗為武英翰)¶
　　(林學士宋訥為文淵/典籍呉沈為東閣)又置文華殿大學士(徵耆儒/鮑恂余)¶
　　(詮張長年/等為之)以輔導太子秩皆正五品二十八年勅¶
<pb:KR2l0015_WYG_010-19b>¶
　　諭羣臣國家罷丞相設府部院寺以分理庶務立¶
　　法至為詳善以後嗣君其毋得議置丞相臣下有¶
　　奏請設立者論以極刑當是時以翰林春坊詳看¶
　　諸司奏啓兼司平駁大學士特侍左右備顧問而¶
　　已建文中悉罷諸大學士各設學士一人又改謹¶
　　身殿為正心殿設正心殿學士¶
　　　謹案明文淵閣本在南京成祖遷都後設官雖¶
　　　沿舊名實無其地即以午門内大學士直廬謂¶
<pb:KR2l0015_WYG_010-20a>¶
　　　之文淵閣其實終明之世未嘗建閣也我¶
　　朝右文隆軌超邁徃牒¶
　特命於¶
　　文華殿後鼎建¶
　　文淵閣以藏四庫全書輪奐聿新規模大備而閣¶
　　　臣之帶¶
　　文淵閣銜者其稱名亦更為核實矣至新設領閣¶
　　　事直閣事諸官則詳具於閣職表中兹不備及¶
<pb:KR2l0015_WYG_010-20b>¶
　　　云¶
　　鄧球泳化類編洪武壬午(時成祖初即位仍/稱洪武三十五年)秋七¶
　　月始開内閣於東角門(即文/淵閣)命翰林院文學行誼¶
　　才識之士入直贊襄時得待詔解縉修撰胡廣編¶
　　修楊榮呉府審理副楊士竒侍書黄淮給事中金¶
　　㓜孜桐城知縣胡儼入居閣中諭以委任心腹至¶
　　意専典機密雖學士王景輩不得與焉内閣自此¶
　　始矣是冬陞縉為翰林侍讀學士胡廣黄淮胡儼¶
<pb:KR2l0015_WYG_010-21a>¶
　　皆侍讀楊榮楊士竒金㓜孜皆侍講¶
　　明史職官志成祖特簡講讀編檢等官叅預機務¶
　　(簡用無/定員)謂之内閣然解縉胡廣等既直文淵閣猶¶
　　相繼署院事至洪熙以後楊士竒等加至師保禮¶
　　絶百僚始不復署正統七年翰林院落成學士錢¶
　　習禮不設楊士竒楊榮座曰此非三公府也二楊¶
　　以聞乃命工部具椅案禮部定位次以内閣固翰¶
　　林職也嘉隆以前文移闗白猶稱翰林院以後則¶
<pb:KR2l0015_WYG_010-21b>¶
　　竟稱内閣矣¶
　　王瓊雙溪雜記永樂初始建内閣於東角門内命¶
　　解縉等七人在閣辦事仁宗正位東宫皆轉春坊¶
　　官凡草制纂修等事惟翰林掌之無内閣掌管之¶
　　説也永樂間胡廣所兼不過春坊大學士則是時¶
　　殿閣大學士不設已久矣今尚書在内閣辦事六¶
　　部請勅書手本只云合手本前去翰林院冩勅施¶
　　行則舊意猶存可考也終永樂之世二楊官止五¶
<pb:KR2l0015_WYG_010-22a>¶
　　品葢為衙門所拘初未有衙門小官大之例也仁¶
　　宗登極始以東宫舊臣陞士竒為禮部侍郎尋陞¶
　　少保兼華葢殿大學士楊榮為太常卿進太子少¶
　　傅兼謹身殿大學士又陞工部尚書在内閣辦事¶
　　楊溥永樂繫獄十年至是釋出擢翰林院學士尋¶
　　陞太常卿兼學士内閣辦事此三人皆以龍飛超¶
　　陞委任不可以例論也後楊溥丁憂起復不入閣¶
　　宣徳間因九年三品考滿方陞禮部尚書學士如¶
<pb:KR2l0015_WYG_010-22b>¶
　　故英宗即位復命入内閣正統四年修宣廟實録¶
　　成溥進少保士竒榮進少師號三楊由是内閣之¶
　　權漸重無異宰相之設六部之權漸經凡事皆多¶
　　禀受内閣風旨而後行日久因襲遂不可改矣¶
　　黄瑜雙槐嵗抄文淵閣為天子講讀之所非政府¶
　　也故列凳側坐而虚其中以俟臨視洪武中代言¶
　　修書授諸王經者皆在而戸曹張賞賜次於旁用¶
　　備賚予永樂初命解縉等七人入掌密勿凡行移¶
<pb:KR2l0015_WYG_010-23a>¶
　　稱翰林院内閣官傳㫖條㫖則與尚書蹇義夏原¶
　　吉同事而學士王景輩不與焉縉等遷至大學士¶
　　惟胡儼尋擢祭酒庚寅二月儼兼侍講再入閣有¶
　　詩云承乏詞林愧不才重承恩詔直芸臺葢詞臣¶
　　入直之常耳洪熙初閣老皆躋保傅叅預機務惟¶
　　在北京宣徳時臨視至再始設庖㕑不復退食於¶
　　外而出掌部者不再入正統初開經筵於文華殿¶
　　聖駕自是罕至傳㫖則中官専之惟條旨墨書小¶
<pb:KR2l0015_WYG_010-23b>¶
　　票司禮監用硃批出間有依違而他官不與迨徐¶
　　武功李文達掌文淵閣事始以政府視之人亦稱¶
　　為宰相矣¶
　　鄭曉今言先朝内閣亦調外任宣徳中陳山張瑛¶
　　以干請諸司出山教小内使出瑛為南京禮部尚¶
　　書景泰中亦出江淵為禮部尚書不獨觧與胡也¶
　　孤卿入内閣自王文始先朝重冡宰雖内閣元輔¶
　　厯二三十年亦不得領吏部尚書内閣之領吏部¶
<pb:KR2l0015_WYG_010-24a>¶
　　尚書也亦自文始也¶
　　孫承澤春明夢餘録文淵閣未有言掌者徐有貞¶
　　以武功伯領之遂改為掌文淵閣王世貞譏之以¶
　　謂文淵不可掌也吏部左侍郎李賢為本部尚書¶
　　兼翰林院學士掌文淵閣事則又不止武功也又¶
　　考解縉入閣居七人之首其繫銜亦曰掌文淵閣¶
　　事則又不始于武功也¶
　　李日華官制備考嘉靖中又名奉天殿為皇極華¶
<pb:KR2l0015_WYG_010-24b>¶
　　葢殿為中極謹身殿為建極而大學士名官如其¶
　　初¶
　　明史職官志嘉靖以後朝位班次俱列六部之上¶
　　萬斯同宰輔彚考成祖始設内閣其秩甚卑朝班¶
　　各依其品逺在尚書侍郎下厥後解縉出為參政¶
　　胡儼改為祭酒胡廣積資十五年楊榮金㓜孜積¶
　　資十九年始得列銜文華獨五品也至仁宗踐阼¶
　　楊士竒始授華葢黄淮始授武英與榮㓜孜並加¶
<pb:KR2l0015_WYG_010-25a>¶
　　至侍郎尚書且漸膺東宫保傅而士竒至為三孤¶
　　自是内閣位尊權重出尚書右矣然正統末商輅¶
　　彭時以修撰入天順初岳正以贊善入猶小臣也¶
　　班亦各依其品其以侍郎入自宣徳張瑛始以左¶
　　都御史入自景泰王文始以禮部尚書入則自𢎞¶
　　治邱濬始自時厥後悉用翰林大僚然以侍郎詹¶
　　事少詹事入者止兼翰林學士不遽授大學士也¶
　　嘉靖時翟鑾李本猶然至隆慶初張居正以侍郎¶
<pb:KR2l0015_WYG_010-25b>¶
　　入遽列銜東閣自是初拜者無不即授大學士矣¶
　　迨崇禎末魏藻徳以修撰改少詹事即授東閣則¶
　　是閣體已尊不得不然也¶
　　明史職官志序明自洪武十三年罷丞相不設析¶
　　中書省之政歸六部以尚書任天下事侍郎貳之¶
　　而殿閣大學士祗備顧問帝方自操威柄學士鮮¶
　　所叅决外設都布按三司分隸兵刑錢榖其考核¶
　　則聼於府部是時吏戸兵三部之權為重迨仁宣¶
<pb:KR2l0015_WYG_010-26a>¶
　　朝大學士以太子經師恩累加至三孤望益尊而¶
　　宣宗内柄無大小悉下大學士楊士竒等參可否¶
　　雖吏部蹇義戸部夏原吉時召見得預各部事然¶
　　希濶不敵士竒等親自是内閣權日重即有一二¶
　　吏兵之長與執持是非輒以敗至世宗中葉夏言¶
　　嚴嵩迭用事遂赫然為真宰相壓制六卿矣然内¶
　　閣之擬票不得不决於内監之批紅而相權轉歸¶
　　之寺人於是朝廷之紀綱賢士大夫之進退悉顛¶
<pb:KR2l0015_WYG_010-26b>¶
　　倒於其手伴食者承意㫖之不睱間有賢輔卒蒿¶
　　目而不能救迹其興亡治亂之由豈不在用人之¶
　　得失哉¶
　　　謹案自漢魏事歸臺閣厯代以中書秉政統轄¶
　　　六曹三省長官乆為宰相之職明太祖懲胡惟¶
　　　庸之擅權始廢丞相不設専任六部分相職於¶
　　　各尚書於是唐宋以來三省之制至洪武而一¶
　　　變其時威柄在上事皆親决雖嘗設殿閣大學¶
<pb:KR2l0015_WYG_010-27a>¶
　　　士祗備顧問並不以為與聞國論之官至成祖¶
　　　始簡儒臣直文淵閣令其叅預機務於是有内¶
　　　閣之名洪武之制至永樂而又一變然當時所¶
　　　謂入内閣者不過如内直之翰林故不置官屬¶
　　　其官銜但曰入閣辦事入閣預機務而已必洊¶
　　　加方得至大學士班秩俱五品而止未嘗得制¶
　　　六卿也自仁宗而後諸大學士厯晉尚書保傅¶
　　　品位漸崇専任票擬事權益重遂以大學士為¶
<pb:KR2l0015_WYG_010-27b>¶
　　　定名班次在六部之上而尤重首揆至詔㫖章¶
　　　奏皆以首輔目之葢永樂之制至中葉以後而¶
　　　又一變矣惟是大學士委寄雖隆而終明世秩¶
　　　止正五品故其官仍以尚書為重其署銜必曰¶
　　　某部尚書兼某殿閣大學士本銜在下而兼銜¶
　　　反在上此則其沿襲之失而名實不能相副者¶
　　　也其間因革變改之由隨時重輕皆可以考鑑¶
　　　得失謹據明史明實録參以他書所載臚具於¶
<pb:KR2l0015_WYG_010-28a>¶
　　　右至於票擬掲帖推用班序規制儀式之詳見¶
　　　於諸書者尚多皆有閣於明代内閣典故今並¶
　　　節採附之於後云¶
　　廖道南殿閣詞林記洪武中革去中書省分任九¶
　　卿衙門中外章奏皆上徹御覽毎斷大事决大疑¶
　　臣下惟面奏取旨有所可否則命翰林儒臣折衷¶
　　古今而後行之故洪武時批答皆御前傳旨當筆¶
　　永樂洪熙二朝每召内閣造膝密議人不得與聞¶
<pb:KR2l0015_WYG_010-28b>¶
　　雖倚毗之意甚専然批答出自御筆未嘗委之他¶
　　人也至宣徳時始令内閣楊士竒輩及尚書兼詹¶
　　事蹇義夏原吉於中外章奏許用小票墨書貼各¶
　　疏面以進謂之條㫖中易紅書批出及遇大事猶¶
　　命大臣面議議既定傳旨處分不待批答自後始¶
　　専命内閣條旨然中每依違或徑由中出及天順¶
　　復辟每事與内閣面議然後批行𢎞治末年總攬¶
　　乾綱内閣條旨多孝廟御書渉重大至厪宣問㡬¶
<pb:KR2l0015_WYG_010-29a>¶
　　復國初之舊今之建議者徒知批答當依内閣所¶
　　條而不知有面議傳㫖故事或誤以條為調謂調¶
　　和之義者非也¶
　　王世貞筆記内閣臣職在司内外制而已未有所¶
　　謂調㫖也自宣徳中大學士二楊公與尚書蹇夏¶
　　始有調旨之説而二楊復以位尊惡煩特奏以少¶
　　詹事兼講讀學士王直王英専知誥勅然内閣實¶
　　總之後直英出理部事以侍講學士陳循馬愉侍¶
<pb:KR2l0015_WYG_010-29b>¶
　　講曹鼐代之尋革併入内閣𢎞治甲寅復奏以學¶
　　士李東陽兼禮部右侍郎掌誥勅説者謂為李公¶
　　入閣地也李入閣太常卿程敏政代沿至吏部侍¶
　　郎温仁和以憂歸而大學士張桂等密疏不宜設¶
　　自是遂罷¶
　　　謹案王直等以少詹事兼講讀學士知誥勅李¶
　　　東陽以學士兼禮部侍郎掌誥勅皆専司制誥¶
　　　而不預票擬葢即今内閣學士之職也¶
<pb:KR2l0015_WYG_010-30a>¶
　　雙溪雜記英宗九嵗登極有詔凡事白於張太后¶
　　然後行太后令付内閣議决毎數日必遣中官入¶
　　閣問連日曾有何事來商榷具帖開報騐看不付¶
　　閣議者即召司禮監責之内閣票旨始此¶
　　春明夢餘録舊制紅本到閣首輔票擬餘唯諾而¶
　　已崇禎中御史倪元珙請分票其後本下即令中¶
　　書分之首輔之權雖稍分然水火之端啓而中書¶
　　之弊種種矣¶
<pb:KR2l0015_WYG_010-30b>¶
　　宋端儀立齋録初朝廷㫖意多出内閣臣調進旨¶
　　稿留閣中號絲綸簿其後宦寺専恣收簿秘内徐¶
　　有貞既得權寵乃告上如故事還簿閣中¶
　　　謹案明制以司禮監批紅故宦監得以竊弄魁¶
　　　柄實一代之粃政¶
　　國朝定制凡内外本章閣臣票¶
　㫖進呈㳟請¶
　裁定後即付批本處批清字於翌日下閣付内閣學¶
<pb:KR2l0015_WYG_010-31a>¶
　　　士批漢字六科給事中受而行之制度最為慎¶
　　　重焉¶
　　陳繼儒見聞録累朝以來閣中凡有密奏及奉諭¶
　　登答者皆稱為掲帖其制視諸司題式差狹而短¶
　　字如指大以文淵閣印緘封進御左右近侍莫能¶
　　窺也然掲亦不敢數數輕進毎進掲主上輒動色¶
　　謂左右云閣下掲帖至矣其重如此自江陵之後¶
　　建言者多朝廷厭其激聒時處一二人而閣臣務¶
<pb:KR2l0015_WYG_010-31b>¶
　　欲暴白心迹不論是非輒上掲申救而主上亦以¶
　　為套不復省矣¶
　　　謹案以上六條俱明代内閣票擬掲帖之制¶
　　春明夢餘録閣員初無定額洪武初呉伯宗以武¶
　　英殿大學士復為翰林院檢討永樂初王文忠以¶
　　庶吉士入翰林未㡬召同王直入内閣書機宜奏¶
　　疏五年升修撰十四年進侍講入閣在先授官在¶
　　後嗣後始以翰林院銜直文淵閣然惟胡文穆靖¶
<pb:KR2l0015_WYG_010-32a>¶
　　彭文憲時商文毅輅修撰楊文敏榮編修其他黄¶
　　文簡淮以中書舎人楊文貞士竒以呉王府審理¶
　　副陳汝静敬宗張子玉瑛以鄉舉金文靖㓜孜以¶
　　給事中胡若思儼以桐城知縣俞綱以審理權謹¶
　　以光禄署丞徐武功有貞以都御史李文達賢以¶
　　主事王毅愍文薛文清瑄以御史髙文毅榖以中¶
　　書舎人劉宇曹元以知縣袁榮襄宇皋以長史楊¶
　　文襄一清以總督張文忠孚敬方獻夫桂萼二文¶
<pb:KR2l0015_WYG_010-32b>¶
　　襄霍文敏韜以主事席文襄書以户侍許文簡讚¶
　　以吏書夏文愍言以給事皆不由館選自兹㑹推¶
　　内閣冡宰掌院必列名至崇禎朝遂定為故事毎¶
　　次枚卜必内外兼推○初設内閣楊文貞士竒厯¶
　　二十三年官止五品後加至少師止兼兵部尚書¶
　　華葢殿三官時蹇忠定義以少師為冡宰朝廷不¶
　　欲文貞班居其上以存冡宰之體也陳芳洲循雖¶
　　兼五官亦止戸部尚書後李文達賢彭文憲時商¶
<pb:KR2l0015_WYG_010-33a>¶
　　文毅輅相繼領吏部尚書自後遂為首輔故事其¶
　　以他官兼大學士者如楊士竒以禮侍兼華葢金¶
　　㓜孜以戸侍兼武英陳山以户侍兼謹身張瑛以¶
　　禮侍兼華葢黄淮以通政使兼武英楊榮以太常¶
　　兼文淵徐有貞以武功伯兼華葢殿閣大學士自¶
　　相兼者如陳循以華葢兼文淵髙榖王文以謹身¶
　　兼東閣胡廣楊榮金㓜孜以文淵兼翰林院學士¶
　　其内閣諸殿次第自正統間始定其兼銜次第自¶
<pb:KR2l0015_WYG_010-33b>¶
　　天順間始定然或以所兼保傅為等級或以部分¶
　　為先後如楊榮以太子少傅謹身位少保黄淮武¶
　　英下陳山無兼官以謹身位少保黄淮太子少保¶
　　金㓜孜武英下少保黄淮太子少保金㓜孜以戸¶
　　部尚書位少傅兵部楊士竒下楊溥無兼官以禮¶
　　部位工部楊榮下王文以少保吏部位戸部陳循¶
　　工部髙榖少保太子太傅下皆取所兼保傅為次¶
　　序也張瑛以禮部華葢殿位戸部謹身陳山下此¶
<pb:KR2l0015_WYG_010-34a>¶
　　則以部分為次序也¶
　　　謹案以上二條皆明代内閣推用班序之制¶
　　王鏊震澤長語文淵閣在奉天殿東廡之東文華¶
　　殿之前前對皇城深嚴禁密百官莫敢望焉吏人¶
　　無敢至其地閣中趨侍使令惟厨役耳防漏泄也¶
　　禁密文書一小匣在几上鑰之而不合大學士暮¶
　　出而鑰其門匙懸門上恐禁中不時有宣索也故¶
　　事禁中不得舉火雖閣老亦退食於外相傳宣宗¶
<pb:KR2l0015_WYG_010-34b>¶
　　一日過城上令内監瞰閣老何為曰方退食於外¶
　　曰曷不就内食曰禁中不得舉火上指庭中隙地¶
　　曰是中獨不可置庖乎今烹膳處是也自是得㑹¶
　　食中堂又傳一日過城上瞰閣老何為曰方對奕¶
　　曰何不聞落子聲曰棊以紙上笑曰何陋也明日¶
　　賜象牙棊一副至今藏閣中又内閣庭中花臺上¶
　　有芍藥三本相傳亦宣廟時植至今盛開¶
　　泳化類編文淵閣在午門内學士每入以東西兩¶
<pb:KR2l0015_WYG_010-35a>¶
　　凳相對坐向無公座李賢自吏部入欲設公座如¶
　　部堂之制彭時不可曰宣宗駕常幸此中坐故至¶
　　今不敢南面賢意猶未釋已而英宗遣太監傅㳟¶
　　送銅範飾金孔子并四配像一龕置閣中賢乃止¶
　　自是閣老每晨入對像一揖遇朔望率翰林官行¶
　　四拜禮乃東西對坐¶
　　　謹案以上二條皆明代内閣規制儀式¶
　　明史職官志中書科中書舎人二十人(從七/品)直文¶
<pb:KR2l0015_WYG_010-35b>¶
　　華殿東房中書舎人直武英殿西房中書舎人内¶
　　閣誥勅房中書舎人制勅房中書舎人(並從七品/無定員)¶
　　中書科舎人掌書冩誥勅制詔銀冊鐵劵等事員¶
　　無正貳印用年深者掌之文華殿舎人職掌奉旨¶
　　書冩書籍武英殿舎人職掌奉旨篆冩冊寶圖書¶
　　冊頁内閣誥勅房舎人掌書辦文官誥勅繙譯敕¶
　　書并外國文書掲帖兵部紀功勘合底簿制勅房¶
　　舎人掌書辦制勅詔書誥命冊表寶文玉牒講章¶
<pb:KR2l0015_WYG_010-36a>¶
　　碑額題奏掲帖一應機密文書各王府敕符底簿¶
　　明太祖實録洪武七年二月上命省臣選儀貌端¶
　　莊善應對知時務者以備任使於是中書省考唐¶
　　制通事舎人掌通奏引納辭見承旨宣勞皆以善¶
　　於辭命者為之元制中書省設直省舎人三十二¶
　　人皆以公卿子弟為之執掌傳布王命宣行制誥¶
　　及國有重事悉得差遣今議中書省宜設直省舎¶
　　人十人秩從八品從之¶
<pb:KR2l0015_WYG_010-36b>¶
　　泳化類編洪武丙辰改直省舎人為中書舎人建¶
　　文中改侍書入文翰館靖難後復故此官典司天¶
　　子辭命職掌至重日給大官酒饌與翰林宫坊尚¶
　　寶司六科同為侍從之臣諸司無相並者其選用¶
　　自進士外舉人與纂修書成被恩典者乃得之監¶
　　生生儒惟有勲勞大臣暨宫僚講官子孫宜承&KR0315;¶
　　敘奉特旨者乃得之用之亦非輕矣¶
　　明史職官志宣徳間内閣置誥勅制勅兩房皆設¶
<pb:KR2l0015_WYG_010-37a>¶
　　中書舎人嘉靖二十年選各部主事大理寺評事¶
　　帶原銜直誥勅制勅兩房四十四年兩房員缺令¶
　　吏部考選舉人為中書舎人隆慶元年今兩房辦¶
　　事官不得陞列九卿按洪武間置承勅監司文監¶
　　考功監參掌給授誥勅之事永樂初命内閣典機¶
　　務詔冊制誥皆屬之而謄副繕正皆中書舎人入¶
　　辦事竣輒出宣徳初始選能書者處於閣之西小¶
　　房謂之西制勅房而諸學士掌誥勅者居閣東具¶
<pb:KR2l0015_WYG_010-37b>¶
　　稿付中書繕進謂之東誥勅房(此係辦事若知制/誥銜惟大學士與)¶
　　(諸學士/可帶)正統後學士不能視誥勅内閣悉委於中¶
　　書序班譯字等官於是内閣又有東誥勅房(因劉/鉉不)¶
　　(與輔臣㑹食始嘉靖末復以翰林史官掌外制而/武臣誥勅仍自其屬為之若詔赦勒革之類必由)¶
　　(閣臣翰林諸/臣不得預)其直文華武英兩殿供御筆札者初¶
　　為内官職繼以中書分直後亦専舉能書者大約¶
　　舎人有兩途由進士部選者得遷科道部屬其直¶
　　兩殿兩房舎人不必由部選自甲科監生生儒布¶
<pb:KR2l0015_WYG_010-38a>¶
　　衣能書者俱可為之不由科甲者初授序班及試¶
　　中書舎人不得遷科道部屬後雖加銜九列仍帶¶
　　銜辦事(楷書出身者或加太常卿銜沈度沈粲/潘辰等有加至翰林學士禮部尚書者)¶
　　徐學謨世廟識餘録兩房中書遷轉至嘉靖初年¶
　　始由閣下題請中書周令者温州人嘗言成化年¶
　　間授職彼時中書與閣下如同僚然投刺如平交¶
　　葢宣徳以前本一堂相處今云西房即文淵閣也¶
　　閣臣居中中書居東西兩房各辦其事已撤内庫¶
<pb:KR2l0015_WYG_010-38b>¶
　　十間以西五間居閣下謂之文淵閣以東五間藏¶
　　書籍而東房中書亦遷居之故今以閣下稱中堂¶
　　而東西非房矣猶稱兩房者沿舊名也凡閣下到¶
　　任尚之兩房答揖若六部之於各司無是體矣¶
　　梁清逺雕邱雜記明朝中書有四一為中書科中¶
　　書舎人在中書科掌書冩誥勅三甲進士選授大¶
　　臣子孫&KR0315;授而舉人有軍功者亦間授焉一為内¶
　　閣中書則在内閣制勅誥勅兩房辦事其監生譯¶
<pb:KR2l0015_WYG_010-39a>¶
　　字生考授者職書冩誥勅及謄擬旨加銜可至大¶
　　卿而外陞者少舉人考授者則代閣臣撰擬三年¶
　　滿陞各部主事一為文華殿中書則専職書冩匾¶
　　額對聨之類納粟者多而考授者少一為武英殿¶
　　中書則専職圖繪内臣得而統屬之納粟者愈多¶
　　而考授者愈少矣此二者名為兩殿中書俱可加¶
　　銜至卿寺¶
　　　謹案唐宋中書舎人典司制命為中書省正官¶
<pb:KR2l0015_WYG_010-39b>¶
　　　葢如今之内閣學士至明代中書舎人所掌僅¶
　　　書冩繕録之事不得行詞非唐宋中書舎人之¶
　　　職當洪武初置時雖稱仿唐代通事舎人而設¶
　　　不知通事舎人乃如今之奏事處官中書亦非¶
　　　其制以職事論之實當為唐宋之中書省掾屬¶
　　　特其時如主書録事諸官皆以雜流為之而明¶
　　　之中書科及兩房舎人則多用士人且地居中¶
　　　禁凡朝廷大典禮皆得襄事其間視外諸司尤¶
<pb:KR2l0015_WYG_010-40a>¶
　　　稱近密故當時以為清職¶
　　本朝中書科中書以&KR0315;生貢監及知縣之應陞者¶
　　　補授不盡用甲科而内閣中書則自康熙初定¶
　　　制専以進士舉人注授間以散館庶吉士及進¶
　　　士¶
　　朝考入選者為之我¶
　皇上鑾輅時巡諸生有獻賦¶
　行在者每¶
<pb:KR2l0015_WYG_010-40b>¶
　召而試之拔其尤以充是職登用之途視前代益為¶
　　　華選矣¶
　¶
　¶
　¶
　¶
　¶
欽定厯代職官表卷四¶

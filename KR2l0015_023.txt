# -*- mode: mandoku-view; -*-
#+TITLE: 欽定歷代職官表
#+DATE: 2015-08-24 22:48:30.120165
#+PROPERTY: ID KR2l0015
#+PROPERTY: BASEEDITION WYG    
#+PROPERTY: JUAN 卷十七
<pb:KR2l0015_WYG_023-1a>¶
欽定四庫全書¶
欽定厯代職官表卷十七¶
　　理藩院表¶
<pb:KR2l0015_WYG_023-2a>¶
¶
<pb:KR2l0015_WYG_023-3a>¶
¶
<pb:KR2l0015_WYG_023-4a>¶
¶
<pb:KR2l0015_WYG_023-5a>¶
　　理藩院¶
　國朝官制¶
理藩院尚書一人左右侍郎各一人(均以滿洲/䝉古補授)額外侍¶
郎一人(特簡䝉古貝勒貝/子之賢能者任之)¶
　　掌内外藩䝉古回部及諸畨部封授朝覲疆索貢¶
　　獻黜陟徴發之政令控馭撫綏以固邦翰所屬有¶
　　旗籍王㑹典屬柔逺徠逺理刑六司¶
　國初設䝉古衙門有承政參政等官崇德三年六月¶
<pb:KR2l0015_WYG_023-5b>¶
　　定䝉古衙門為理藩院七月定置承政一員左右¶
　　參政各一員順治元年改承政為尚書左右参政¶
　　為侍郎十五年以禮部尚書銜掌理藩院事以禮¶
　　部侍郎銜協理理藩院事十八年仍為理藩院尚¶
　　書侍郎又初置有滿洲啓心郎一人漢軍啓心郎¶
　　一人順治十五年省雍正元年以來以王公大學¶
　　士兼理院事皆由¶
特簡無常員¶
<pb:KR2l0015_WYG_023-6a>¶
旗籍清吏司郎中滿洲二人䝉古一人員外郎滿洲三¶
人䝉古二人主事滿洲一人¶
　　掌漠南諸藩科爾沁札賴特杜爾伯特郭爾羅斯¶
　　敖漢奈曼翁牛特巴林札魯特喀爾喀左翼阿魯¶
　　科爾沁克什克騰土黙特喀喇沁烏朱穆沁阿巴¶
　　垓浩齊特蘇尼特阿巴哈納爾四子部落喀爾喀¶
　　右翼烏喇特茂明安鄂爾多斯歸化城土黙特二¶
　　十五部落五十一旗之禮籍疇其封爵正其等次¶
<pb:KR2l0015_WYG_023-6b>¶
　　辨其世糸三嵗㑹盟則¶
遣大臣奉¶
勅往莅之以同好惡而頒禁令焉凡歸化城土黙特索¶
　　倫除授官校則條其令格敘而正之若諸䝉古嵗¶
　　有不登則辨其輕重而賙䘏之初順治十八年理¶
　　藩院設四清吏司曰錄勲賓客柔逺理刑置滿洲¶
　　蒙古郎中十有一人員外郎二十七人滿洲主事¶
　　四人漢人主事四人其後增損不一康熙三十八¶
<pb:KR2l0015_WYG_023-7a>¶
　　年省漢人主事員額後又析柔逺司為二曰前司¶
　　後司乾隆二十二年改錄勲司為典屬賓客司為¶
　　王㑹柔逺後司為旗籍柔逺前司仍為柔逺二十¶
　　六年併旗籍柔逺為一司增設徠逺司二十七年¶
　　旗籍柔逺仍分為二司二十九年復改典屬司為¶
　　旗籍司其舊旗籍司即改為典屬司以各符職掌¶
　　焉¶
王㑹清吏司郎中滿洲一人䝉古二人員外郎滿洲二¶
<pb:KR2l0015_WYG_023-7b>¶
人䝉古三人主事䝉古二人¶
　　掌科爾沁等諸部落毎嵗¶
　朝覲之儀貢獻之式燕饗¶
賜予舎館饔餼皆視其等次以禮之¶
典屬清吏司郎中滿洲䝉古各一人員外郎滿洲五人¶
䝉古四人主事滿洲䝉古各一人¶
　　掌䝉古北部喀爾喀後路土謝圖汗喀爾喀東路¶
　　轍臣汗喀爾喀西路札薩克圖汗喀爾喀賽因諾¶
<pb:KR2l0015_WYG_023-8a>¶
　　顔札薩克親王等列爵之位盟㑹之制其青海四¶
　　部落賀蘭山厄魯特烏蘭烏蘇厄魯特推河厄魯¶
　　特額濟勒土爾扈特都爾伯特土爾扈特等部胙¶
　　封錫命亦如之諸喇嘛畨僧之受號者則辨其名¶
　　數授以印劄有差凡烏魯木齊伊犁防守屯田之¶
　　政庫倫恰克圖互市之事咸綜其法式以頒布焉¶
柔逺清吏司郎中滿洲一人員外郎滿洲三人䝉古三¶
人主事䝉古一人¶
<pb:KR2l0015_WYG_023-8b>¶
　　掌喀爾喀等部落及喇嘛畨僧朝貢祿錫之事¶
徠逺清吏司郎中滿洲一人員外郎滿洲三人䝉古二¶
人主事滿洲䝉古各一人¶
　　掌嘉峪關以西回部回城及四川諸土司之政令¶
　　凡諸回舊部若哈密闢展吐魯畨則爵其長而領¶
　　以札薩克如䝉古之制新疆若哈拉沙拉庫車沙¶
　　雅爾賽里木拜阿克蘓烏什喀什噶爾葉爾羌和¶
　　闐諸城則因俗設官皆辨其等秩而祿命之田賦¶
<pb:KR2l0015_WYG_023-9a>¶
　　征𣙜則凖式定制而頒布焉四川諸土司奉嵗事¶
　　以入¶
　覲於廷釐其班位而詔之儀節凡哈薩克左右部布¶
　　魯特東西部安集延瑪爾噶郎霍䍐那木干四城¶
　　塔什䍐拔達克山博羅爾愛烏䍐啓齊玉蘓烏爾¶
　　根齊諸部汗長以時重譯朝貢者各以其國之籍¶
　　禮之¶
理刑清吏司郎中滿洲䝉古各一人員外郎滿洲二人¶
<pb:KR2l0015_WYG_023-9b>¶
䝉古三人主事滿洲一人¶
　　掌䝉古及畨回刑罰之事¶
堂主事滿洲二人䝉古三人漢軍一人校正漢文官二¶
人¶
　　掌校繕章疏順治元年置額其校正漢文官二人¶
　　於内閣翰林院侍讀學士侍讀等官内奏委三嵗¶
　　而代¶
司務㕔司務滿洲䝉古各一人¶
<pb:KR2l0015_WYG_023-10a>¶
　　掌收發文移順治元年置司務二人為滿洲䝉古¶
　　員額院判一人知事一人副使一人為滿人員額¶
　　康熙三十八年俱省雍正十年復設滿洲司務一¶
　　人䝉古司務一人¶
題署主事滿洲三人䝉古五人¶
　　乾隆三十六年置由筆帖式内掄選題補¶
筆帖式滿洲三十六人䝉古五十五人漢軍六人¶
　　初順治元年置滿洲筆帖式十有一人䝉古筆帖¶
<pb:KR2l0015_WYG_023-10b>¶
　　式四十一人漢軍筆帖式二人康熙二十八年增¶
　　設漢文筆帖式毎旗各一人漢軍筆帖式毎翼各¶
　　增二人雍正十一年復増滿洲筆帖式十七人䝉¶
　　古筆帖式十四人分𨽻各司視事之繁簡以為額¶
　　(職事具/吏部篇)¶
銀庫郎中員外郎各一人(於本院司/官内奏委)司庫滿洲一人筆¶
帖式滿洲二人庫使滿洲二人¶
　　掌帑金出納初制䝉古王台吉等入¶
<pb:KR2l0015_WYG_023-11a>¶
　朝由戸工二部及光祿寺庀器用具廩餼康熙四十¶
　　六年始剏立銀庫設官如今額計賓館所需按直¶
　　給貲以惠逺人惟庫使初置四人雍正元年省二¶
　　人¶
䝉古繙譯房員外郎主事各一人¶
　　掌繙譯章奏文書於本院司屬内掄選簡委¶
唐古忒學司業助教各一人筆帖式䝉古四人¶
　　掌教習唐古忒字以譯西藏章疏文移順治十四¶
<pb:KR2l0015_WYG_023-11b>¶
　　年初立唐古忒學給教習人六品俸後改為司業¶
　　其助教本以他官兼乾隆五年始定為額設之官¶
稽察内館外館監督二人¶
　　掌致館于賔繕完滌除以待行李由科道及各部¶
　　司官内掄選奏委¶
烏蘭哈達三座塔駐劄司官各一人八溝駐劄司官一¶
人分駐塔子溝筆帖式一人¶
　　分掌諸䝉古部落與民人交涉之事以聽其訟而¶
<pb:KR2l0015_WYG_023-12a>¶
　　平之嵗則徧廵所屬以周知其風俗兼掌𣙜百物¶
　　之税以待䝉古贍恤嵗周而代¶
察哈爾游牧處理事員外郎䝉古十有六人¶
　　掌治游牧察哈爾獄訟之事以在京䝉古各旗與¶
　　察哈爾各旗官員内掄選由院引¶
見除授自䕶軍校驍騎校選用者即授員外郎自中書¶
　　筆帖式選用者先授主事三年稱職乃授員外郎¶
　　又雍正七年置廵察游牧御史或部院司官一人¶
<pb:KR2l0015_WYG_023-12b>¶
　　每嵗更替今改定五年掄遣一次¶
張家口喜峯口獨石口殺虎口古北口管理驛站員外¶
郎各一人¶
　　掌䝉古各處郵驛之政令以宣傳命令通達文移¶
　　凡百里為一傳自喜峯口至札賴特置郵十有六¶
　　自古北口至烏朱穆沁置郵九自獨石口至浩齊¶
　　特置郵六自張家口至四子部落置郵五自殺虎¶
　　口至烏喇特置郵九又自歸化城至鄂爾多斯置¶
<pb:KR2l0015_WYG_023-13a>¶
　　　郵八(仍為殺/虎口路)均於水泉形勢之地安設五路各設¶
　　　員外郎一人由本部司官内奏委司其事筆帖式¶
　　　一人佐之三嵗而代¶
　圍場總管一人(初制四品乾隆十/八年升為三品)左右翼長各一人(秩/四)¶
　(品/)章京八人(初制六品乾隆十/八年升為五品)驍騎校八人(秩六/品)¶
　　　木蘭圍場在䝉古各部落中周一千四百餘里國¶
　　　語謂哨鹿為木蘭故以得名康熙間¶
聖祖仁皇帝因喀喇沁敖漢翁牛特等諸部所獻牧地置¶
<pb:KR2l0015_WYG_023-13b>¶
　　　嵗行秋獮之禮四十五年設圍場總管一員六品¶
　　　官八員率官兵駐守以司譏察巡防之禁令¶
　皇上式遵前制毎以八月行圍肄武凡内扎薩克䝉古¶
　　　王公台吉及喀爾喀青海厄魯特並輪年入¶
　　覲之都爾伯特土爾扈特回部伯克等咸㑹朝¶
　行在所櫜鞬執役歳以為常乾隆十四年始以圍場總¶
　　　管屬理藩院統轄十八年升總管等品秩增設翼¶
　　　長二人驍騎校每旗各一人¶
<pb:KR2l0015_WYG_023-14a>¶
　　　謹案我¶
　　朝威德廣被其内扎薩克諸䝉古久受疆索比於¶
　　　内臣而¶
　聖武所昭無思不服北踰瀚海西越流沙亦莫不碁¶
　　　布星羅咸歸版籍設官置吏多因其俗以治之¶
　　　臂指相維不殊郡縣如䝉古諸旗之扎薩克官¶
　　　及新疆回城之伯克等官皆領屬於理藩院今¶
　　　以其本由各部落選置與内地注授者不同故¶
<pb:KR2l0015_WYG_023-14b>¶
　　　别繫諸藩屬諸官表内謹識於此¶
　厯代建置¶
　　　謹案周禮大行人以賓禮親諸侯凡㑹同朝覲¶
　　　之事牢禮爵位之數皆其所掌典式綦備後世¶
　　　封建既廢惟蕃國猶各以其籍貢獻而秦漢以¶
　　　來德不及逺大抵羈縻姑息叛服不常甚至屈¶
　　　體和親禮釣鄰敵其約束期㑹非中朝所得而¶
　　　主故從未有設官以治之者我¶
<pb:KR2l0015_WYG_023-15a>¶
　　國家義正仁育中外一家䝉古諸部落或誼聯戚¶
　　　畹或著有勲勞帶礪之封爰及苖裔土田戸版¶
　　　盡𨽻職方至於月&KR1633;砥平畫疆置吏羌髳順化¶
　　　迾戍開屯亦皆述職來朝嵗奉王事特設理藩¶
　　　院以司其政令為¶
　　本朝剏建之職謹以古制約略凖擬惟周官大行¶
　　　人所掌全相脗合而懐方合方訓方形方諸氏¶
　　　亦可以類相比次則漢之典屬國差為近之其¶
<pb:KR2l0015_WYG_023-15b>¶
　　　秦漢而後之大鴻臚典領藩國諸侯王頗有與¶
　　　今理藩院職守相似者雖規模之廣狹有殊而¶
　　　所掌尚屬賓客禮儀之事故並互見於此表(今/鴻)¶
　　　(臚寺所掌者惟儐贊及朝儀其賓客之事則分/屬理藩院及禮部㑹同四譯館説詳鴻臚寺篇)¶
　　　至宋明諸代懐柔無䇿建置未遑者則亦並從¶
　　　闕畧以著其實仰見¶
　聖朝長撫逺馭文軌大同凡世胙藩封者無不朝春¶
　　　秋而備宿衛實與三代諸侯無異故理藩院之¶
<pb:KR2l0015_WYG_023-16a>¶
　　　輯寧衆部即大行人之信睦羣邦震叠威靈邁¶
　　　於周典近代義乖懐畏不獨閉關自守者無足¶
　　　語於服逺之宏模即或睎古建官亦不過略存¶
　　　規制從未有遐荒絶漠悉統治於王官道一風¶
　　　同咸為臣僕如¶
　今日之盛者也¶
　三代¶
　　尚書舜典賓于四門四門穆穆孔頴達疏以諸侯¶
<pb:KR2l0015_WYG_023-16b>¶
　　爲賓舜主其禮迎而待之史記裴駰集解馬融曰¶
　　四門四方之門諸侯朝者舜賓迎之¶
　　　謹案尚書賓于四門孔安國作賓客之賓鄭康¶
　　　成則讀為儐字音義各異而以為迎待諸侯則¶
　　　其說並同周大行人所謂大賓之禮大客之儀¶
　　　其規制實本於此今故引冠理藩院沿革之始¶
　　　以著原起云¶
　　周禮秋官大行人中大夫二人小行人下大夫四¶
<pb:KR2l0015_WYG_023-17a>¶
　　人環人中士四人大行人掌大賓之禮及大客之¶
　　儀以親諸侯春朝諸侯而圖天下之事秋覲以比¶
　　邦國之功夏宗以陳天下之謨冬遇以協諸侯之¶
　　慮時㑹以發四方之禁殷同以施天下之政時聘¶
　　以結諸侯之好殷頫以除邦國之慝閒問以諭諸¶
　　侯之志歸脈以交諸侯之福賀慶以贊諸侯之喜¶
　　致禬以補諸侯之烖以九儀辨諸侯之命等諸臣¶
　　之爵以同邦國之禮而待其賓客上公之禮執桓¶
<pb:KR2l0015_WYG_023-17b>¶
　　圭九寸繅藉九寸冕服九章建常九斿樊纓九就¶
　　貳車九乘介九人禮九牢其朝位賓主之間九十¶
　　歩立當車軹擯者五人廟中將幣三享王禮再祼¶
　　而酢饗禮九獻食禮九舉出入五積三問三勞諸¶
　　侯之禮執信圭七寸繅藉七寸冕服七章建常¶
　　七斿樊纓七就貳車七乘介七人禮七牢朝位賓主¶
　　之間七十步立當前疾擯者四人廟中将幣三享¶
　　王禮一祼而酢饗禮七獻食禮七舉出入四積再¶
<pb:KR2l0015_WYG_023-18a>¶
　　問再勞諸伯執躬圭其他皆如諸侯之禮諸子執¶
　　榖璧五寸繅藉五寸冕服五章建常五斿樊纓五¶
　　就貳車五乘介五人禮五牢朝位賓主之間五十¶
　　步立當車衡擯者三人廟中將幣三享王禮一祼¶
　　不酢饗禮五獻食禮五舉出入三積一問一勞諸¶
　　男執蒲璧其他皆如諸子之儀凡大國之孤執皮¶
　　帛以繼小國之君出入三積不問一勞朝位當車¶
　　前不交擯廟中無相以酒禮之其他皆視小國之¶
<pb:KR2l0015_WYG_023-18b>¶
　　君凡諸侯之卿其禮各下其君二等以下及其大¶
　　夫士皆如之邦畿方千里其外方五百里謂之侯¶
　　服嵗一見其貢祀物又其外方五百里謂之甸服¶
　　二嵗一見其貢嬪物又其外方五百里謂之男服¶
　　三嵗一見其貢器物又其外方五百里謂之采服¶
　　四嵗一見其貢服物又其外方五百里謂之衞服¶
　　五歳一見其貢材物又其外方五百里謂之要服¶
　　六嵗一見其貢貨物九州之外謂之蕃國世一見¶
<pb:KR2l0015_WYG_023-19a>¶
　　各以其所貴寶為摯王之所以撫邦國諸侯者嵗¶
　　徧存三嵗徧頫五嵗徧省七歳屬象胥諭言語協¶
　　辭命九嵗屬瞽史諭書名聽聲音十有一嵗建瑞¶
　　節同度量成牢禮同數器修法則十有二嵗王巡¶
　　守殷國凡諸侯之王事辨其位正其等協其禮賓¶
　　而見之小行人掌邦國賓客之禮籍以待四方之¶
　　使者令諸侯春入貢秋獻功王親受之各以其國¶
　　之籍禮之凡諸侯入王則逆勞于畿及郊勞視館¶
<pb:KR2l0015_WYG_023-19b>¶
　　將幣為承而擯凡四方之使者大客則擯小客則¶
　　受其幣而聽其辭使適四方協九儀賓客之禮朝¶
　　覲宗遇㑹同君之禮也存頫省聘問臣之禮也成¶
　　六瑞王用瑱圭公用桓圭侯用信圭伯用躬圭子¶
　　用榖璧男用蒲璧合六幣圭以馬璋以皮璧以帛¶
　　琮以錦琥以繡璜以黼此六物者以和諸侯之好¶
　　故若國札喪則令賻補之若國凶荒則令賙委之¶
　　若國師役則令槁禬之若國有福事則令慶賀之¶
<pb:KR2l0015_WYG_023-20a>¶
　　若國有禍烖則令哀弔之凡此五物者治其事故¶
　　及其萬民之利害為一書其禮俗政事教治刑禁¶
　　之逆順為一書其悖逆暴亂作慝猶犯令者為一¶
　　書其札喪凶荒戹貧為一書其康樂和親安平為¶
　　一書凡此五物者毎國辨異之以反命於王以周¶
　　知天下之故環人舍則授館有任器則令環之¶
　　管子五行篇天子出令命行人内御註行人行使¶
　　之官也¶
<pb:KR2l0015_WYG_023-20b>¶
　　韓非子外儲說衛君入朝於周周行人問其號對¶
　　曰諸侯辟疆周行人却之曰諸侯不得與天子同¶
　　號¶
　　　謹案周制賔客有大小之分鄭康成周禮注大¶
　　　賔要服以内諸侯大客謂其孤卿賈公彦疏云¶
　　　言要服以内諸侯者對要服以外為小賔蕃國¶
　　　世一見是也大客謂大賔下孤卿對行人所云¶
　　　小客大夫士皆得為客此但舉尊者而言㨿此¶
<pb:KR2l0015_WYG_023-21a>¶
　　　是六服諸侯皆大賓而九州外之蕃國則小賓¶
　　　也自封建變為郡縣而厯代朝貢者獨有蕃國¶
　　　故賓禮所治與周制多不相凖惟今札薩克諸¶
　　　䝉古咸以勲存¶
　王室世守藩封子弟入侍於¶
　闕廷丁口悉登於戸版其慶讓黜陟之典實無殊於¶
　　　六服諸侯故理藩院一官所司典制儀式皆即¶
　　　周大小行人之職如諸藩封爵凡親王郡王貝¶
<pb:KR2l0015_WYG_023-21b>¶
　　　勒貝子公分為五等台吉分為三等皆由院奏¶
　　　請繼襲此即如以九儀辨諸侯之命而等其爵¶
　　　也凡朝期或分三班或分四班皆周而復始嵗¶
　　　十二月咸集以奉元㑹其不分班者則閲年奏¶
　　　請得¶
　㫖來覲此即如六服諸侯各以其方嵗見四載而徧¶
　　　也其來朝就館賞賚俸幣之制牧芻廩給之數¶
　　　皆視等級以為差此即如牢禮饗食之有多寡¶
<pb:KR2l0015_WYG_023-22a>¶
　　　也㑹盟之期漠南諸部則三年遣大臣奉¶
　勅以往喀爾喀等部則各副將軍嵗於所部舉行間¶
　　　嵗則以軍營參贊大臣二人分莅之此即如嵗¶
　　　徧存三嵗徧頫五歳徧省也各部落偶遇嵗荒¶
　　　札薩克設法養贍不足告盟長協濟再不足㑹¶
　　　報到院奏請發帑以濟其乏此即如賙委槁禬¶
　　　以治其事故也蓋惟懐柔化洽所為習禮攷義¶
　　　正刑一德者無不同符周典備極精詳是以鱗¶
<pb:KR2l0015_WYG_023-22b>¶
　　　集仰流比於戸闥同風郅治嫓三代而獨隆矣¶
　　周禮夏官懐方氏中士八人掌來逺方之民致方¶
　　貢致逺物而送逆之達之以節治其委積館舍飲¶
　　食(鄭康成注懐來也主/來四方之民及其物)合方氏中士八人掌達天¶
　　下之道路通其財利同其數器一其度量除其怨¶
　　惡同其好善(鄭康成注主合/同四方之事)訓方氏中士四人掌¶
　　道四方之政事與其上下之志誦四方之傳道正¶
　　嵗則布而訓四方以觀新物(鄭康成注訓道也主/教道四方之民志淫)¶
<pb:KR2l0015_WYG_023-23a>¶
　　(行辟則當以/政教化正之)形方氏中士四人掌制邦國之地域¶
　　而正其封疆無有華離之地(鄭康成注主制四方/邦國之形體華讀為)¶
　　(&KR0992;哨之&KR0992;正之/使不&KR0992;邪離絶)¶
　　　謹案懐方氏以下四官皆主和輯四方諸侯亦¶
　　　今理藩院所有事以規制考之合方氏形方氏¶
　　　通財利同好善正封疆當如今旗籍典屬徠逺¶
　　　諸司之職懐方氏治委積館舍而送逆之當如¶
　　　今王㑹柔逺諸司之職訓方氏以教化正淫辟¶
<pb:KR2l0015_WYG_023-23b>¶
　　　則如今理刑司之職也¶
　　周禮秋官司盟下士二人掌盟載之法¶
　　　謹案春秋左氏僖五年傳勲在王室藏於盟府¶
　　　杜預注司盟之官孔頴達疏曰諸侯初封必有¶
　　　盟誓之言漢封爵之誓即盟之類僖二十六年¶
　　　傳載在盟府太師職之杜預注太公為太師兼¶
　　　主司盟之官襄十一年傳藏在盟府杜預注司¶
　　　盟之府有賞功之制孔頴達疏曰司盟之府掌¶
<pb:KR2l0015_WYG_023-24a>¶
　　　藏功勲典䇿故有賞功之制是周之司盟專主¶
　　　諸侯功績至以太師兼掌之其職甚重今䝉古¶
　　　諸部落世次譜系及¶
　錫封根源備載於册藏諸¶
　　内府十年一修近又奉¶
　詔纂輯䝉古王公表傳錄功旌伐傳示無窮葢即功¶
　　　勲典䇿藏於盟府之制是今之理藩院亦兼有¶
　　　周司盟之職也¶
<pb:KR2l0015_WYG_023-24b>¶
　　逸周書王㑹解成周之㑹相者太史魚大行人皆¶
　　朝服有繁露郭叔掌為天子菉幣焉孔晁注魚太¶
　　史名及大行人皆贊相賓客禮儀菉錄諸侯之幣¶
　　也¶
　　尚書立政夷微盧烝三亳版尹孔安國傳蠻夷微¶
　　盧之衆師及亳人之歸文王者三所為之立監及¶
　　阪地之尹長皆用賢¶
　　　謹案蔡沈書傳謂此即王官之監於諸侯四夷¶
<pb:KR2l0015_WYG_023-25a>¶
　　　者以尹與監為一官而孔安國則以為微盧亳¶
　　　有監而阪地有尹區之為二疑地當險要及人¶
　　　户繁庶者則立監以治之其職較尊當如今之¶
　　　新疆各路駐劄大臣其地近而事簡者所任畧¶
　　　輕則為之設尹如今䝉古地方駐劄司官及察¶
　　　哈爾游牧理事官之類也¶
　　周禮秋官象胥毎翟上士二人中士二人下士八¶
　　人掌蠻夷閩貊戎狄之國使掌傳王之言而諭說¶
<pb:KR2l0015_WYG_023-25b>¶
　　焉以和親之若以時入賓則協其禮與其辭言傳¶
　　之¶
　　　謹案大行人職稱七嵗屬象胥諭言語協辭命¶
　　　九嵗屬瞽史諭書名聽聲音鄭康成注通言語¶
　　　之官為象胥瞽樂師也史大史小史也書名書¶
　　　文字也古曰名七嵗省而名其象胥九歳省而¶
　　　名其瞽史皆聚於天子之宫教習之也易祓周¶
　　　禮總義謂諭言語則通五方之言語乃象胥之¶
<pb:KR2l0015_WYG_023-26a>¶
　　　職諭書名則達六書之文乃瞽史之職據此則¶
　　　凡語言文字之不相通者皆當以象胥大史小¶
　　　史教習之而後使命往來咸得以達其辭而諭¶
　　　其志今之䝉古繙譯房唐古忒學葢即其制特¶
　　　三代以語音與字書分兩職今則本方語以繙¶
　　　譯成文審音辨字相為條貫並不必分曹肄習¶
　　　故仍以象胥互著於此(又别見㑹同/四譯館篇)而大史小¶
　　　史則别繋諸翰林院及欽天監篇内焉(說各詳/本篇)¶
<pb:KR2l0015_WYG_023-26b>¶
　　周禮地官山虞毎大山中士四人下士八人中山¶
　　下士六人小山下士二人若大田獵則莱山田之¶
　　野及弊田植虞旗於中致禽而珥焉(賈公彦疏大/田獵謂王親)¶
　　(行田在山則山虞於/可陳之處芟除草木)澤虞毎大澤大藪中士四人¶
　　下士八人中如中川之衡(下士/六人)小如小川之衡(下/士)¶
　　(二/人)若大田獵則萊澤野及弊田植虞旗以屬禽迹¶
　　人中士四人下士八人掌邦田之地政為之厲禁¶
　　而守之凡田獵者受令焉(鄭康成注田之地若今/苑也賈公彦疏迹人主)¶
<pb:KR2l0015_WYG_023-27a>¶
　　(迹知禽獸之處有禽獸之處則為苑囿/以林木為藩籬使其地之民遮厲守之)¶
　　　謹案三代天子蒐狩之地必有廣阜大藪以陳¶
　　　六軍詩所謂東有甫草駕言行狩是也今木蘭¶
　　　之地泉甘壤沃¶
　　靈囿天開茇舍治兵適符古制圍場總管主成梁¶
　　　除道其職近於山澤之虞而禁令所頒與迹人¶
　　　之掌邦田地政者尤為相合以其為理藩院統¶
　　　轄故沿革併附著於此表云¶
<pb:KR2l0015_WYG_023-27b>¶
　秦¶
　　册府元龜秦置典客掌諸侯及歸義蠻夷又有典¶
　　屬國掌蠻夷降者¶
　　　謹案册府元龜謂秦置典客掌諸侯及歸義蠻¶
　　　夷考戰國䇿秦王見燕使者咸陽宫乃朝服設¶
　　　九賔註禮大小行人以九儀掌賔客之禮吴師¶
　　　道授正曰大事記相如奉璧入秦秦王齋五日¶
　　　後乃設九賔禮於庭註引正義韋昭云九賔則¶
<pb:KR2l0015_WYG_023-28a>¶
　　　周禮九儀也劉伯莊云九賓者周王之備禮天¶
　　　子臨軒九服同㑹秦趙安得九賓但亦陳設車¶
　　　輅文物爾不得以周禮九賓儀為釋愚按前漢¶
　　　書大行設九賓恐即秦儀也據師道此説則秦¶
　　　人典客亦猶掌大行人之遺法叔孫通傳所謂¶
　　　大行設九賓臚句傳乃秦法之沿于漢初者也¶
　漢¶
　　荀悦漢紀高后紀吕祿遂解印屬典客而以兵授¶
<pb:KR2l0015_WYG_023-28b>¶
　　勃七年典客馮叔為御史大夫惠帝紀典客掌諸¶
　　侯歸義蠻夷景帝更名大行武帝更名大鴻臚武¶
　　帝紀單于背約冦邊無已於是上議伐之大行王¶
　　恢曰匈奴和親率不過數嵗請擊之¶
　　漢書百官公卿表典客掌諸歸義蠻夷景帝中六¶
　　年更名大行令武帝太初元年更名大鴻臚屬官¶
　　有行人譯官令丞武帝太初元年更名行人為大¶
　　行令¶
<pb:KR2l0015_WYG_023-29a>¶
　　　謹案漢書百官公卿表典客掌諸歸義蠻夷景¶
　　　帝中六年更名大行令武帝大初元年更名大¶
　　　鴻臚是武帝時始有大鴻臚考荀悦漢紀景帝¶
　　　紀中元年春令諸侯王薨及列侯初封及之國¶
　　　大鴻臚奏諡誄䇿列侯薨及諸侯王太𫝊初除¶
　　　之官大行奏諡誄䇿王薨遣光祿大夫弔襚祠¶
　　　賵視喪事因立嗣列侯薨遣太中大夫弔祠視¶
　　　喪事立祠據此則景帝中元年已有大鴻臚不¶
<pb:KR2l0015_WYG_023-29b>¶
　　　自武帝始且奏諡誄䇿或用大鴻臚或用大行¶
　　　令似大鴻臚與大行令各為一官大行令非大¶
　　　鴻臚之更名矣均與漢表不同¶
　　漢書應劭注皇帝延諸侯王賓王諸侯皆屬大鴻¶
　　臚¶
　　太平御覽韋昭辨釋名曰腹前肥者臚言以京師¶
　　為腹心王侯外國為四體以養之也辨云鴻臚本¶
　　故典客掌賓禮鴻大也臚陳序也欲以陳序賓客¶
<pb:KR2l0015_WYG_023-30a>¶
　　也¶
　　程大昌雍錄藁街在朱雀街西與鴻臚寺近¶
　　漢書臣瓚注大行是官名掌九儀之制以賓諸侯¶
　　荀悦漢紀武帝紀後元二年濟北王寛坐悖人倫¶
　　祝詛有司請誅上遣大鴻臚利召王哀帝紀建平¶
　　元年太后素怒中山遣御史按驗考訊卒無所得¶
　　更使中謁者令史陳立與丞相長史大鴻臚丞親¶
　　治其事¶
<pb:KR2l0015_WYG_023-30b>¶
　　揚雄大鴻臚箴蕩蕩唐虞經通垓極陶陶百王天¶
　　工人力畫為上下羅條百職人有才能寮有級差¶
　　遷能於官各有攸宜主以不廢官以不隳昔在三¶
　　代二季不蠲穢德慢道署非其人人失其材職反¶
　　其官寀寮荒耄國政如漫文不可武武不可文大¶
　　小上下不可奪倫鴻臣司爵敢告在鄰¶
　　　謹案楊雄箴謂鴻臣司爵栢梁詩云郡國吏能¶
　　　差次之則漢之鴻臚又掌官秩蓋鴻臚典九儀¶
<pb:KR2l0015_WYG_023-31a>¶
　　　之制以賓諸侯則貴賤秩次因兼掌焉律志云¶
　　　權衡規矩凖䋲職在大行漢紀權衡銖兩斤鈞¶
　　　石職在鴻臚亦以鴻臚主陳序不凌亂也¶
　　袁宏後漢紀明帝紀楚王英徙丹陽涇縣遣大鴻¶
　　臚持節䕶送英丹陽章帝紀東平王蒼與諸王俱¶
　　至滎陽使大鴻臚持節郊迎嵗餘大鴻臚奏遣諸¶
　　王歸國東平王蒼薨乃遣大鴻臚持節䕶喪順帝¶
　　紀漢安元年以匈奴主義王兜樓儲為南單于立¶
<pb:KR2l0015_WYG_023-31b>¶
　　於京師使大鴻臚授印綬引上殿殤帝紀鄧隲征¶
　　羌還京師詔大鴻臚親迎¶
　　洪适𨽻續劉寛碑陰門生大尚書書洪氏云碑中¶
　　有大尚書張祗祝睦碑亦云拜大尚書考東京官¶
　　制建武中三公皆去大惟鴻臚司農長秋有大字¶
　　後漢書百官志大鴻臚卿一人中二千石掌諸侯¶
　　及四方歸義蠻夷諸王入朝當郊迎典其禮儀皇¶
　　子拜王贊授印綬及拜諸侯諸侯嗣子及四方夷¶
<pb:KR2l0015_WYG_023-32a>¶
　　狄封者臺下鴻臚召拜之王薨則使弔之及拜王¶
　　嗣¶
　　　謹案秦典客漢大鴻臚大行令職司賓禮本出¶
　　　周大小行人之職故諸侯王列侯及蕃國之歸¶
　　　義者皆其所屬考之於史凡諸侯王封拜繼襲¶
　　　削奪訊治弔祭誄諡之典皆以鴻臚主之今宗¶
　　　藩政令已聽治於宗人府而䝉古王公撫封世¶
　　　及無殊漢之異姓諸侯王則理藩院實兼有大¶
<pb:KR2l0015_WYG_023-32b>¶
　　　鴻臚之一職至當時接待蕃國史未詳其儀制¶
　　　據漢書西域傳載大鴻臚議募囚徒送匈奴使¶
　　　者又鴻臚領郡國邸而匈奴傳言單于來朝就¶
　　　邸其為鴻臚所主可知是匈奴諸國館餼送迎¶
　　　之事亦當𨽻於鴻臚也¶
　　漢書百官公卿表典屬國掌蠻夷降者武帝元狩¶
　　三年昆邪王降復増屬國置都尉丞候千人屬官¶
　　九譯令成帝河平元年省併大鴻臚¶
<pb:KR2l0015_WYG_023-33a>¶
　　漢書武帝本紀匈奴昆邪王降置五屬國以處之¶
　　顔師古注凡言屬國者存其國號而屬漢朝故曰¶
　　屬國¶
　　漢書霍去病傳因其故俗為屬國顔師古注不改¶
　　其本國之俗而屬於漢故號屬國¶
　　王應麟玉海典屬國卿也所以統邊郡屬國都尉¶
　　等官也¶
　　漢書昭帝本紀蘓武奉使全節以為典屬國(如淳/曰以)¶
<pb:KR2l0015_WYG_023-33b>¶
　　(武久在外國知邊事/故令典主諸屬國)常惠列傳代蘓武為典屬國¶
　　明習外國事勤勞數有功為右将軍典屬國如故¶
　　馮奉世列傳常惠薨奉世代為右将軍典屬國¶
　　　謹案漢以蠻夷降者置屬國處之沿邊諸郡皆¶
　　　仍其故名而設都尉治之據兩漢地里志所載¶
　　　安定上郡天水五原張掖西河北地屬國以處¶
　　　匈奴降人金城屬國以處降羌廣漢蜀郡犍為¶
　　　屬國以處西南夷降人其中酋長有仍其位號¶
<pb:KR2l0015_WYG_023-34a>¶
　　　者匈奴傳屬國千長義渠王胡三省通鑑注屬國¶
　　　義渠之君長是也有授以漢官者景武昭宣¶
　　　元成功臣表煇渠侯雷電故匈奴歸義以五原¶
　　　屬國都尉與貳師将軍擊匈奴是也有以部落¶
　　　之長率兵從征者功臣表昆侯渠復㕘以屬國¶
　　　大首擊匈奴侯是也蓋以屬國都尉分治而典¶
　　　屬國居中統總之今自西南諸部落皆因其本¶
　　　俗設官駐劄控置撫綏與漢之屬國僅列置邊¶
<pb:KR2l0015_WYG_023-34b>¶
　　　郡者其幅員之廣狹不同而規制則差可相擬¶
　　　是今之理藩院正漢典屬國卿之職也¶
　　宋書百官志漢儀尚書郎一人主匈奴單于營部¶
　　一人主羌夷吏民匈奴單于宣帝之世保塞内附¶
　　成帝世單于還北庭矣一郎主匈奴單于營部則¶
　　置郎疑是光武時所主匈奴是南單于也¶
　　　謹案漢以尚書郎主匈奴單于營部正如今理¶
　　　藩院司員之職蓋是時呼韓單于留居光祿塞¶
<pb:KR2l0015_WYG_023-35a>¶
　　　下南單于亦入居雲中後徙西河美稷授地給¶
　　　食同於藩臣故特設官以領其事也¶
　　後漢書匈奴列傳南單于詣闕奉藩求使者監䕶¶
　　始置使匈奴中郎将衞䕶之中郎將置安集掾將¶
　　弛刑五千人隨單于嵗盡輒遣奉奏送侍子入朝¶
　　中郎将從事一人將領詣闕¶
　　後漢書百官志使匈奴中郎将一人比二千石主¶
　　䕶南單于置從事二人有事隨事增之掾隨事為¶
<pb:KR2l0015_WYG_023-35b>¶
　　員䕶烏桓校尉一人比二千石主烏桓(應劭漢官/曰擁節長)¶
　　(史一人司馬/二人皆百石)¶
　　後漢書烏桓列傳烏桓願留宿衛於是封其渠率¶
　　為侯王君長者八十一人布於縁邊諸郡始復置¶
　　校尉并領鮮卑賞賜質子嵗時互市焉¶
　　　謹案漢自匈奴烏桓並塞稱藩始置中郎将校¶
　　　尉諸官以衞䕶之秩皆比二千石蓋如今各處¶
　　　駐劄大臣之比至安集掾及長史司馬其秩較¶
<pb:KR2l0015_WYG_023-36a>¶
　　　卑而職在和輯藩部則今烏蘭哈達等處司官¶
　　　及察哈爾游牧理事官頗為近之云¶
　三國¶
　　三國魏志崔林列傳林遷大鴻臚龜兹王遣侍子¶
　　來朝褒賞甚厚餘國各遣子來朝間使連屬林乃¶
　　移書燉煌喻指并錄前世待遇諸國豐約故事使¶
　　有恒常¶
　　玉海大鴻臚魏韓宣崔林¶
<pb:KR2l0015_WYG_023-36b>¶
　　　謹案魏志諸王傳載中山王衮薨大鴻臚持節¶
　　　典䕶喪事楚王彪有罪大鴻臚持節賜書切責¶
　　　又陳思王植傳稱諸奏植罪狀在大鴻臚者皆¶
　　　削除之是魏世鴻臚所掌諸侯王封拜慶讓之¶
　　　典一如漢制而如崔林傳所載則接待外藩亦¶
　　　其專司蓋猶未失大小行人之舊職也¶
　晉¶
　　晉書職官志大鴻臚統大行等令及江左有事則¶
<pb:KR2l0015_WYG_023-37a>¶
　　權置無事則省¶
　　周禮象胥晉干寶註曰今鴻臚¶
　　　謹案晉初鴻臚尚沿漢魏之制自渡江以後諸¶
　　　侯王既不分封外藩亦無復朝覲聘問之禮故¶
　　　遂罷而不設偏安之世僻處一隅宜規模之益¶
　　　以狹隘也¶
　宋齊梁陳¶
　　　謹案江左諸朝鴻臚惟掌導䕶贊拜不復主賓¶
<pb:KR2l0015_WYG_023-37b>¶
　　　客之禮故專繫諸鴻臚寺篇不列於此表¶
　北魏¶
　　杜佑通典後魏大鴻臚第三品大鴻臚少卿第四¶
　　品¶
　　楊衒之洛陽伽藍記永橋以南圜邱以北伊洛之¶
　　間夾御道有四夷館道東有四館一名金陵二名¶
　　燕然三名扶桑四名崦嵫道西有四里一曰歸正¶
　　二曰歸德三曰慕化四曰慕義呉人投國者處金¶
<pb:KR2l0015_WYG_023-38a>¶
　　陵館三年已後賜宅歸正里北夷來附者處燕然¶
　　館三年已後賜宅歸德里正光元年蠕蠕主郁久¶
　　閭阿那肱來朝執事者莫知所處中書舍人常景¶
　　議云咸寧中單于來朝晉世處之王公特進之下¶
　　可班那肱蕃王儀同之間朝廷從其議北夷酋長¶
　　遣子入侍者常秋來春去避中國之熱時人謂之¶
　　雁臣東夷來附者處扶桑館賜宅慕化里西夷來¶
　　附者處崦嵫館賜宅慕義里自葱嶺已西莫不歡¶
<pb:KR2l0015_WYG_023-38b>¶
　　附商胡販客日奔塞下樂中國土風因而宅者不¶
　　可勝數附化之民萬有餘家門巷修整閶闔填列¶
　　　謹案北魏於外藩入朝者皆有館以處之魏書¶
　　　蠕蠕傳云蠕蠕投化在京館者任其去留又云¶
　　　蠕蠕可汗婆羅門入朝死於洛南之館是也洛¶
　　　陽伽藍記所載最詳其間疑不無夸飾然規制¶
　　　自可考見特不言以何官掌之據魏書高句麗¶
　　　傳又稱高祖使大鴻臚拜高雲為高句麗王是¶
<pb:KR2l0015_WYG_023-39a>¶
　　　魏世鴻臚實主藩國一切館餼朝謁當為其專¶
　　　職蓋如今之理藩院矣¶
　　册府元龜延和二年九月詔兼大鴻臚卿崔頤持¶
　　節拜征虜將軍楊難當為征南大將軍儀同三司¶
　　封南秦王太和二年三月遣鴻臚卿劉歸謁者張¶
　　察拜河南公梁彌機為征南大將軍西戎校尉梁¶
　　益二州牧河南公岩昌王¶
　　　謹案初學記鴻臚五代史百官志云至梁加卿¶
<pb:KR2l0015_WYG_023-39b>¶
　　　字曰鴻臚卿除大字後魏又加大字考册府元¶
　　　龜於魏延和二年稱大鴻臚卿崔頤于魏太和¶
　　　二年稱鴻臚卿劉歸同為魏制而一加大字一¶
　　　去大字與初學記不合¶
　　魏書崔挺列傳遷典屬國下大夫¶
　　魏書盧淵列傳淵拜典屬國¶
　　　謹案北魏復置典屬國官而官氏志不載今据¶
　　　列傳採入其所掌已不可詳當亦即大鴻臚之¶
<pb:KR2l0015_WYG_023-40a>¶
　　　分職也¶
　北齊¶
　　隋書百官志後齊鴻臚寺置卿少卿丞各一人掌¶
　　蕃客朝㑹吉凶弔祭統典客典寺等署令丞典寺¶
　　署有僧祗部丞一人昭元寺掌諸佛教置大統一¶
　　人統一人都維那一人¶
　　　謹案葉夢得石林燕語東漢以來九卿官府皆¶
　　　名曰寺鴻臚其一也本以待四夷賓客故摩騰¶
<pb:KR2l0015_WYG_023-40b>¶
　　　竺法蘭自西域以佛經至舍於鴻臚今洛中白¶
　　　馬寺即漢鴻臚舊地僧居槩稱寺葢本諸此云¶
　　　云據此是僧徒初入中國原待以蕃客之禮故¶
　　　舍之鴻臚寺至北魏而西域沙門來者益衆因¶
　　　立監福曹又改為昭元備置官屬以斷僧務(見/魏)¶
　　　(書釋/老志)北齊設典寺署令丞僧祗部丞仍𨽻於鴻¶
　　　臚俾主其事蓋猶本東漢之遺制今喇嘛畨僧¶
　　　品秩承襲朝貢之禮悉統領於理藩院亦即其¶
<pb:KR2l0015_WYG_023-41a>¶
　　　例至昭元寺專以僧徒總領其制大統統都維¶
　　　那諸名則猶今之扎薩克大喇嘛以下各分等¶
　　　級也¶
　後周¶
　　通典後周官品正五命秋官賓部中大夫正四命¶
　　秋官小賓部下大夫正三命秋官小賓部上士掌¶
　　大賓客之儀¶
　　隋書韋師列傳師在周為賓曹參軍雅知諸蕃風俗¶
<pb:KR2l0015_WYG_023-41b>¶
　　及山川險易其有朝貢必接對論其國俗如視諸¶
　　掌夷人驚服無敢隱情徙為賓部大夫¶
　　　謹案後周秋官有蕃部賓部俱出周行人之職¶
　　　今蕃部别繋諸禮部㑹同四譯館篇而賓部則¶
　　　專司賓禮當時出使專對皆以此職充之(周書/武帝)¶
　　　(紀天和三年小賓部元暉使於齊/建德元年小賓部賀遂禮使於齊)韋師傳所載¶
　　　可以相證與前代之大鴻臚掌蕃國朝㑹者尤¶
　　　為脗合今故著之於此表¶
<pb:KR2l0015_WYG_023-42a>¶
　隋¶
　　隋書百官志鴻臚寺置卿少卿各一人統典客崇¶
　　元署各置令典客二人崇元一人煬帝改典客署¶
　　為典蕃署¶
　　隋書蘓䕫列傳時蠻夷朝貢前後相屬帝嘗從容¶
　　謂宇文述虞世基等曰四夷率服觀禮華夏鴻臚¶
　　之職須歸令望寧有可以接對賓客者為之乎咸¶
　　以虁對即日拜鴻臚少卿¶
<pb:KR2l0015_WYG_023-42b>¶
　　　謹案隋代鴻臚尚沿舊制掌賓客之禮隋書刑¶
　　　法志載楊素與鴻臚少卿陳延不平經蕃客館¶
　　　庭中有馬屎旋以白帝帝大怒搒捶陳延幾斃¶
　　　又突厥傳處羅可汗母向氏入朝留京師毎舍¶
　　　之鴻臚寺可知外藩朝覲者其館舍廪賜皆屬¶
　　　之鴻臚猶與今理藩院職掌為近也¶
　唐¶
　　舊唐書職官志鴻臚寺龍朔改為同文寺光宅曰¶
<pb:KR2l0015_WYG_023-43a>¶
　　司賓寺神龍復卿一人少卿二人丞二人主簿一¶
　　人錄事二人掌賓客之事凡四方夷狄君長朝見¶
　　者辨其等位以賓待之凡夷狄君長之子襲官爵¶
　　者皆辨其嫡庶詳其可否若諸蕃人酋渠有封禮¶
　　命皆受册而往其國凡天下寺觀三綱及京都大¶
　　德皆取其道德高妙為衆所推者俱申尚書祠部¶
　　典客署令一人丞一人掌四夷歸化在蕃者之名¶
　　數凡朝貢宴享送迎皆預焉凡酋渠首領朝見者¶
<pb:KR2l0015_WYG_023-43b>¶
　　皆館供之¶
　　唐㑹要天寶十三年三月二十七日禮賓院令鴻¶
　　臚寺掌管¶
　　　謹案自東晉迄於唐諸侯王皆僅存空名無分¶
　　　藩之制故封授削奪之政令俱改歸宗正不屬¶
　　　鴻臚所存者惟蕃國朝覲之禮猶大行人之一¶
　　　職觀唐書回紇傳乾元後回紇使者相望留舍¶
　　　鴻臚又回紇武義可汗來逆公主其下七百人¶
<pb:KR2l0015_WYG_023-44a>¶
　　　皆聽入朝舍鴻臚新羅傳鴻臚寺籍質子及學¶
　　　生嵗滿者皆還之資治通鑑代宗永泰七年正¶
　　　月回紇使者擅出鴻臚寺掠人子女所司禁之¶
　　　毆撃所司七月回紇又擅出鴻臚寺逐長安令¶
　　　卲說奪其馬是當時屬國之朝見館餼皆在鴻¶
　　　臚又諸藩册立㑹盟弔祭亦多以鴻臚充使(唐/書)¶
　　　(突厥傳鴻臚卿劉善册思摩可汗西突厥傳鴻/臚少卿劉善册咄陸可汗吐蕃傳崔漢衡為鴻)¶
　　　(臚卿與吐蕃㑹盟境上回紇傳回紇懐信可汗/死鴻臚少卿孫杲臨弔黠戛斯傳鴻臚卿李業)¶
<pb:KR2l0015_WYG_023-44b>¶
　　　(持節册黠戛斯為/英武誠明可汗)即或以他官充使亦必兼鴻¶
　　　臚之職册府元龜開元二十五年新羅王金興¶
　　　光卒其子承慶嗣位命贊善大夫邢璹攝鴻臚¶
　　　少卿往其國行弔祭册立之禮是也雖唐代吐¶
　　　蕃回紇諸部皆强盛跋扈終未得其要領難語¶
　　　于威德綏懷而考其規制亦今理藩院之比也¶
　　司馬光資治通鑑㑹昌五年大秦穆䕶祅僧皆勒¶
　　歸俗胡三省注大秦穆䕶又釋氏之外教如回鶻¶
<pb:KR2l0015_WYG_023-45a>¶
　　摩尼之類唐制祠部嵗再祀磧西諸州火祅而禁¶
　　民祈祭官品今有祅正葢主祅僧也¶
　　姚寛西溪叢語唐貞觀五年有傳法穆䕶何祿將¶
　　祅敎詣闕勅長安崇敎坊立祅寺號大秦寺又名¶
　　波斯寺祅之有正想在唐世¶
　　唐書回鶻列傳詔回鶻營功德使在二京者悉冠¶
　　帶之¶
　　　謹案唐之祅僧出自西域為釋氏外教蓋如今¶
<pb:KR2l0015_WYG_023-45b>¶
　　　之紅敎喇嘛其祅正當以僧徒充之如今陜甘¶
　　　洮岷諸寺畨僧設都綱僧綱僧正之例故不見¶
　　　於百官志摩尼之教本出回鶻即今回教所自¶
　　　始當時回鶻以摩尼入朝留居京師故兩京各¶
　　　置回鶻營功德使以統之疑亦𨽻於鴻臚寺也¶
　　唐書西域列傳箇失蜜王遣使者物理多來丐王¶
　　册鴻臚譯以聞¶
　　唐書回鶻列傳回鶻可汗遣其妹逆主且納聘帝¶
<pb:KR2l0015_WYG_023-46a>¶
　　饗回紇公主入銀臺門譯史傳導入拜謁已又譯¶
　　史傳問乃至宴所¶
　　　謹案唐鴻臚寺譯史主譯西域諸國文字葢如¶
　　　今之有唐古忒學也¶
　五季(未置/)¶
　宋(未置/)¶
　　　謹案宋代北有遼金西有夏國疆土最為狹隘¶
　　　兼之兵力孱弱不能服逺並無外藩朝覲之事¶
<pb:KR2l0015_WYG_023-46b>¶
　　　故鴻臚但存空名其偶一通貢者惟有高麗安¶
　　　南諸國以同文館及都亭懐逺諸驛分主之而¶
　　　已今已别著於禮部四譯館篇不復載之此表¶
　遼¶
　　遼史百官志北面部族官五院部有知五院事在¶
　　朝曰北大王院六院部有知六院事在朝曰南大¶
　　王院伊實(部帳名原作/乙室今改正)部在朝曰伊實王府有伊¶
　　實府都古稜(䝉古語盈滿也原/作迪骨里今改正)節度使司奚六部¶
<pb:KR2l0015_WYG_023-47a>¶
　　在朝曰奚王府有二詳衮(原作常衮今/依字面改正)有二宰相¶
　　又有圖哩(滿洲語黒豆也原/作吐里今改正)太尉有奚六部漢軍¶
　　詳衮(原作詳穩今/依字面改正)有奚伊喇(滿洲語糜也原/作拽剌今改正)詳衮¶
　　有錫林塔拉官(滿洲語錫林精鋭也塔拉野/外也原作先離撻覽今改正)¶
　　　謹案遼之諸部族太祖二十部聖宗三十四部¶
　　　又附庸十部各有分壤地廣族繁遼史營衛志¶
　　　謂古者廵守於方岳五服之君各述其職遼之¶
　　　部族似之與今䝉古諸部落規制差可相擬特¶
<pb:KR2l0015_WYG_023-47b>¶
　　　當時皆分𨽻於諸路詳衮統軍招討司不别設¶
　　　官以總領之惟五院六院伊實奚為四大部族¶
　　　故在朝各置大王府以治其事謂之四大王府¶
　　　蓋即如今理藩院職掌也(南北二王院又/互見户部篇)¶
　　遼史百官志北面坊場等官圍場都太師圍場都¶
　　管圍場使圍場副使已上場官¶
　　　謹案遼史穆宗紀載有虞人掌鹿鹿人獐人彘¶
　　　人狼人鷹人豕人鶻人喚鹿人諸官而他紀傳¶
<pb:KR2l0015_WYG_023-48a>¶
　　　不槩見疑亦各因其所掌以立名並非定職惟¶
　　　圍場都太師以下專設以供獮狩之事即今圍¶
　　　場總管所由昉也¶
　金¶
　　金史兵志太祖始以三百户為穆昆(滿洲語族也/盖族長之轉)¶
　　(原作謀克/今改正)穆昆十為明安(滿洲語千也盖千夫長/之稱原作猛安今改正)¶
　　繼而諸部來降率用明安穆昆之名以授其首領¶
　　而部伍其人時東北路部族乣軍二部五乣户五¶
<pb:KR2l0015_WYG_023-48b>¶
　　千五百八十五其他部族數皆稱是西北西南二¶
　　路之乣軍十其諸路皆在上京之鄙或置總管府¶
　　或置節度使¶
　　　謹案金諸部族皆分置明安穆昆而各統以節¶
　　　度使詳衮額爾奇木(解見内/閣篇)之職(百官志有諸/部族節度使)¶
　　　(各一員統制各部諸乣詳袞各一員守戍邊堡/諸額爾奇木司額爾奇木各一員分掌部族村)¶
　　　(寨/事)葢亦猶今䝉古諸藩分旗編戸之制特其政¶
　　　令惟掌於西北西南東北三路招討司而在京¶
<pb:KR2l0015_WYG_023-49a>¶
　　　並無綜轄之官以兵志考之疑當兼𨽻於尚書¶
　　　省及樞密院也¶
　　金史伊喇道列傳道改西北路招討使初諸部有¶
　　獄訟招討司例遣胥吏按問往往為姦利道請專¶
　　設一官上嘉納之招討司設勘事官自此始¶
　　　謹案金置勘事官以平諸部獄訟葢即如今察¶
　　　哈爾游牧處之理事官也¶
　元¶
<pb:KR2l0015_WYG_023-49b>¶
　　元史百官志宣政院秩從一品掌釋教僧徒及吐¶
　　蕃之境而𨽻治之其用人則自為選其為選則軍¶
　　民通攝僧俗並用至元初立總制院而領以國師¶
　　二十五年因唐制吐蕃來朝見於宣政殿之前更¶
　　名宣政院置院使二員同知二員副使二員參議¶
　　二員經厯二員都事四員管勾一員照磨一員二¶
　　十六年置斷事官四員二十八年增僉院同僉各¶
　　一員元貞元年増院判一員大德四年罷斷事官¶
<pb:KR2l0015_WYG_023-50a>¶
　　至大初省院使一員至治三年置院使六員天厯¶
　　二年罷功德使司歸宣政定置院使十一員從一¶
　　品同知二員正上品副使二員從二品僉院二員¶
　　正三品同僉三員正四品院判三員正五品參議¶
　　二員正五品經厯二員從五品都事三員從七品¶
　　照磨一員管勾一員並正八品掾史十五人䝉古¶
　　筆且齊(解見吏/部篇)二人回回掾史二人克埒穆爾齊¶
　　(解見吏/部篇)四人知印二人宣使十五人典吏有差○¶
<pb:KR2l0015_WYG_023-50b>¶
　　斷事官四員從三品經厯知事各一員至元二十¶
　　五年始置○大都提舉資善庫秩從五品達嚕噶¶
　　齊(解見戸/部篇)一員提舉一員同提舉一員副提舉一¶
　　員掌錢帛之事至元二十六年置(以上屬/宣政院)○通政¶
　　院秩從二品國初置驛以給使傳設托克托和斯¶
　　(䝉古語托克托定也和斯雙/也原作脱脱禾孫今改正)以辨奸偽至元七年¶
　　初立諸站都統領使司以總之設官六員十三年¶
　　改通政院至大四年罷是年仍置止管達勒達(滿/洲)¶
<pb:KR2l0015_WYG_023-51a>¶
　　(語遮蔽處也原/作達達今改正)站齊(原作站赤今/依字面改正)延祐七年仍領¶
　　漢人站齊¶
　　　謹案元初以兵威剪滅西北各部即分封諸王¶
　　　於其地故親藩錫土多在邊陲元史稱國初親¶
　　　王分封有其地極逺去京師數萬里驛騎急行¶
　　　二百餘日方達京師者今䝉古部落大扺皆元¶
　　　諸王分地(如敖漢扎賴持杜爾伯持郭爾羅斯/為遼王分地喀喇沁土黙特為恵寧)¶
　　　(王分/地)故當時諸王駙馬投下䝉古色目人一切¶
<pb:KR2l0015_WYG_023-51b>¶
　　　公事皆𨽻屬於大宗正府(詳見宗/人府篇)其應給嵗賜¶
　　　諸物或别置總管府以治之惟宣政院專領西¶
　　　僧及吐蕃境内諸事正今理藩院之一職其所¶
　　　屬有斷事官葢即如今理事官資善庫則如今¶
　　　之銀庫也至通政院所管達勒達站齊即如今¶
　　　䝉古驛站而托克托和斯於各站專主郵政元¶
　　　志載吐蕃等處宣慰司都元帥屬若寧河積石¶
　　　烏思藏諸地皆有其官可見使命往來典司有¶
<pb:KR2l0015_WYG_023-52a>¶
　　　在今以通政院設署京師故分列兵部馬館條¶
　　　下而托克托和斯則專繋於此以著䝉古驛站¶
　　　設官之沿革焉¶
　　元史百官志宣徽院秩正三品掌宴享宗戚賓客¶
　　之事及諸王宿衞齊哩克昆(䝉古語齊哩克兵也/昆人也原作怯憐今)¶
　　(改/正)口糧食所屬内外司屬用人則人自為選置院¶
　　使六員同知一員副使二員僉院二員同僉二員¶
　　院判二員經厯二員都事三員照磨一員¶
<pb:KR2l0015_WYG_023-52b>¶
　　　謹案元宣徽院主供玉食之需當為今内務府¶
　　　職守而賓客之事亦兼主之元史顯宗傳稱晉¶
　　　王在藩邸元貞元年塔塔爾部(原作塔塔兒部/今依八旗姓氏)¶
　　　(通譜/改正)年穀不熟檄宣徽院賑之則䝉古諸部灾¶
　　　歉宣徽院實司其賑恤正與理藩院旗籍司所¶
　　　掌相近今故互見於此¶
　明(未置/)¶
　　　謹案明自成祖措置失宜棄大寧以與三衞自¶
<pb:KR2l0015_WYG_023-53a>¶
　　　是邊牆之外皆為甌脱内地戍邏僅及闗門而¶
　　　止元之子孫於漠北相繼稱汗至我¶
　　朝破察哈爾林丹汗而始滅終明之世雖使命往¶
　　　來有同敵國未嘗臣服其别部若額森(䝉古語/平安也)¶
　　　(原改也先/今改正)諳達(滿洲語夥伴也原/作俺答今改正)皆雄視一方¶
　　　屢以勁兵入塞至於英宗被執京城受圍明人¶
　　　聚訟盈庭終不能得其要領至西域境壤則第¶
　　　畫嘉峪闗而守之雖以哈密近邊之地亦為土¶
<pb:KR2l0015_WYG_023-53b>¶
　　　魯畨所據棄同異域諸蕃朝貢之禮不修官司¶
　　　亦闕而未置誠由威令不行無以控馭之故也¶
　　國家聲教四訖奔走偕徠置戍建官盡歸疆索綏¶
　　　懐盛軌固已逺軼漢唐若明之柔懦無策者更¶
　　　為不足比算矣¶
　¶
　¶
欽定歴代職官表卷十七¶

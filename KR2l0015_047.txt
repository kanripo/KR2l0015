# -*- mode: mandoku-view; -*-
#+TITLE: 欽定歷代職官表
#+DATE: 2015-08-24 22:48:30.657197
#+PROPERTY: ID KR2l0015
#+PROPERTY: BASEEDITION WYG    
#+PROPERTY: JUAN 卷四十一
<pb:KR2l0015_WYG_047-1a>¶
欽定四庫全書¶
欽定歴代職官表卷四十一¶
　　内務府武備院表¶
<pb:KR2l0015_WYG_047-2a>¶
¶
<pb:KR2l0015_WYG_047-3a>¶
　　内務府武備院¶
　國朝官制¶
武備院兼管事務大臣無定員卿二人(正三品由侍衞/補授一人由内)¶
(務府司官/補授一人)¶
　　掌總理陳設¶
御用武備修造器械及賞賜支放之事初名鞍樓以侍¶
　　衞三人員外郎等官掌理順治十一年改為兵仗¶
　　局十八年改為武備院康熙五年隸内務府十五¶
<pb:KR2l0015_WYG_047-3b>¶
　　年分為鞍庫甲庫氊庫共三庫三十七年分鞍庫¶
　　為北鞍庫南鞍庫雍正三年侍衞三人定為正三¶
　　品卿職乾隆十四年定為卿二人¶
郎中一人主事二人委署主事一人筆帖式二十八人¶
(内四庫各三人/沙河氊作二人)¶
　　掌本院題奏事件核銷錢糧總理四庫收發文移¶
　　之事郎中康熙二十一年設主事康熙十六年設¶
　　委署主事六十一年設後省乾隆二十二年復設¶
<pb:KR2l0015_WYG_047-4a>¶
北鞍庫員外郎二人庫掌二人署庫掌一人傘房掌蓋¶
三人(初為正六品乾隆四/十四年定為戴藍翎)署掌蓋三人(正八/品)班領三人¶
署庫掌一人帳房處司幄三人(三等侍衞銜/食六品俸)署司幄三¶
人(六品職銜/食七品俸)鞍板司匠一人¶
　　北鞍庫掌供奉¶
　上用鞍轡繖蓋幄幕之事傘房帳房處鞍板作皆屬¶
　　焉¶
南鞍庫員外郎二人庫掌二人署庫掌一人熟皮作司¶
<pb:KR2l0015_WYG_047-4b>¶
匠一人¶
　　南鞍庫掌官用鞍轡各項皮張雨緓縧帶之事熟¶
　　皮作屬焉康熙十五年設鞍庫員外郎等官三十¶
　　七年分為北南二庫四十三年添設員外郎二人¶
　　初設掌傘帳房頭目匠役催領等員乾隆二十四¶
　　年改為掌蓋司幄司匠員額均先後増定¶
甲庫員外郎二人庫掌二人署庫掌一人&KR1784;作司匠三¶
人¶
<pb:KR2l0015_WYG_047-5a>¶
　　甲庫掌盔甲刀仗旗纛器械之事&KR1784;作屬焉員額¶
　　康熙十五年以復兵續増定¶
氊庫員外郎二人庫掌二人署庫掌一人司匠一人司¶
弓三人(六品職銜/食七品俸)署司弓三人(食八/品俸)司矢三人(同司/弓)署¶
司矢三人(同署/司弓)骲頭作司匠一人靴皮作司匠一人¶
　　氊庫掌弓箭靴鞋氊片之事骲頭作靴皮作屬焉¶
　　康熙十五年設員外郎及弓匠協領備箭協領等¶
　　員乾隆二十四年弓箭協領改為司弓備箭協領¶
<pb:KR2l0015_WYG_047-5b>¶
　　改為司矢¶
　厯代建置¶
　三代¶
　　周禮天官幕人下士一人府二人史二人徒四十¶
　　人掌帷幕幄帟綬之事○掌次下士四人府四人¶
　　史二人徒二十人掌王次之法以待張事¶
　　周禮夏官司甲下大夫二人中士八人府四人史¶
　　八人胥八人徒八十人○司兵中士四人府二人¶
<pb:KR2l0015_WYG_047-6a>¶
　　史四人胥二人徒二十人掌五兵五盾各辨其物¶
　　與其等以待軍事○司戈盾下士二人府一人史¶
　　四人胥二人徒二十人掌戈盾之物而班之授旅¶
　　賁及虎士戈盾及舎設藩盾行則斂之○司弓矢¶
　　下大夫二人中士八人府四人史八人胥八人徒¶
　　八十人掌六弓六弩八矢之法辨其名物而掌其¶
　　守蔵與其出入天子之弓合九而成規凡師旅㑹¶
　　同頒弓弩各以其物從授兵甲之儀○繕人上士¶
<pb:KR2l0015_WYG_047-6b>¶
　　二人下士四人府一人史二人胥二人徒二十人¶
　　掌王之用弓弩矢箙矰弋決拾掌詔王射贊王弓¶
　　矢之事○藁人中士四人府二人史四人胥二人¶
　　徒二十人掌受財于職金以齎其工弓六物為三¶
　　等弩四物亦如之矢八物皆二等箙亦如之¶
　　周禮考工記冶氏為殺矢桃氏為劍函人為甲矢¶
　　人為矢梓人為侯廬人為廬器弓人為弓為天子¶
　　之弓合九而成規¶
<pb:KR2l0015_WYG_047-7a>¶
　　杜祐通典武庫令丞於周官司甲司弓矢等下大¶
　　夫司戈盾等中士下士蓋其任也¶
　　　謹案成周有司甲司兵司弓矢司戈盾等官杜¶
　　　佑以為漢武庫令之比至王之用弓弩矢箙掌¶
　　　于繕人受財齎工掌于藁人亦皆為夏官之屬¶
　　　唯幕人掌次屬于天官與今北鞍庫所屬之掌¶
　　　蓋司幄為職相近其甲兵戈盾則似今之甲庫¶
　　　司弓矢亦與今氊庫之司弓司矢同而考工記¶
<pb:KR2l0015_WYG_047-7b>¶
　　　所載諸工即今四庫所隸之各司匠也周天官¶
　　　玉府掌王之玩好兵器凡獻兵器受而蔵之内¶
　　　府云凡齒革兵器皆入焉秋官職金云入其金¶
　　　錫於為兵器之府凡此諸職皆與軍器相聨而¶
　　　玉府内府已為内務府廣儲之職職金所掌亦¶
　　　不止武備之事其所云為兵器之府者即在夏¶
　　　官司甲司兵等屬中兹故不具載焉¶
　　商子來民篇湯武既破桀紂海内無害天下大定¶
<pb:KR2l0015_WYG_047-8a>¶
　　築五庫蔵五兵¶
　　　謹案周禮雖無武庫之名而商子稱湯武築五¶
　　　庫蔵五兵則當時儲兵之府亦以庫名即後世¶
　　　武庫所自昉也故淮南子原道訓云葉公入乃¶
　　　廢太府之貨以予衆出高庫之兵以賦民高庫¶
　　　即五庫之類也管子小匡制重罪入以兵甲犀¶
　　　脅二㦸輕罪入以蘭盾鞈革二㦸小罪入以全¶
　　　鉤分宥簿罪入以半鉤無坐抑而訟獄者正三¶
<pb:KR2l0015_WYG_047-8b>¶
　　　禁之而不直則入一束矢以罸之美金以鑄戈¶
　　　劍矛㦸試諸狗馬惡金以鑄斧鉏夷鋸钃試諸¶
　　　土木其云入兵甲犀脅二㦸又云入蘭盾鞈革¶
　　　二㦸又云入鈎金束矢皆當入五兵之庫矣其¶
　　　云美金以鑄戈劍矛㦸則當如漢考工若盧之¶
　　　主作兵器也又考司馬法定爵篇云右兵弓矢¶
　　　禦殳矛守戈㦸助凡五兵五當長以衞短短以¶
　　　衞長註云五兵弓矢殳矛戈㦸也蓋兵器衆多¶
<pb:KR2l0015_WYG_047-9a>¶
　　　而以五兵為最要故五兵各設一庫商子所謂¶
　　　五兵五庫蓋謂此也周禮夏官司兵掌五兵五¶
　　　盾各辨其物與其等以待軍事然則五庫長吏¶
　　　當即司兵之屬矣¶
　秦¶
　　戰國策天下之强弓勁弩皆自韓出谿子少府時¶
　　力距來皆射六百步之外注韓有谿子弩又有少¶
　　府所造二種之弩¶
<pb:KR2l0015_WYG_047-9b>¶
　　　謹案戰國䇿注謂二種之弩造自少府則秦之¶
　　　少府當如漢之考工尚方矣漢少府屬官有考¶
　　　工尚方猶其遺制¶
　漢¶
　　漢書百官公卿表少府屬官有若盧(如淳曰若盧/官名也蔵兵)¶
　　(器品令曰若盧郎中二十人主弩射漢/儀注有若盧獄令主治庫兵將相大臣)考工室(臣/瓚)¶
　　(曰名官為考工/主作器械也)尚方(漢官儀尚方令掌工作刀/劍諸物及刻玉為器)等令¶
　　丞○中尉屬官有武庫令丞¶
<pb:KR2l0015_WYG_047-10a>¶
　　　謹案漢書如淳注謂若盧蔵兵器臣瓚注謂考¶
　　　工主作器械則是考工主作而若盧主藏也然¶
　　　後漢百官志注及玉海謂考工令主作兵器弓¶
　　　弩刀鎧之屬器成則𫝊金吾入武庫是考工兵¶
　　　器既蔵若盧又藏武庫也考漢書左將軍請召¶
　　　王商詣若盧詔獄孟康曰黃門北寺也黃門在¶
　　　禁中則若盧亦當在禁中武庫既屬中尉或與¶
　　　若盧有内外逺近之殊歟又考若盧有獄攷工¶
<pb:KR2l0015_WYG_047-10b>¶
　　　亦有獄漢書劉輔𫝊共工獄蘇林曰考工也然¶
　　　則考工亦有獄矣考工若盧皆主兵械易匿不¶
　　　詭法令尤宻故置獄歟又考工主作兵器尚方¶
　　　亦主作兵器故漢書劉更生典尚方鑄作事韓¶
　　　延夀鑄刀劍鈎鐔放效尚方六典注蔡倫和帝¶
　　　時為尚方令作祕劍皆其事也然尚方又兼作¶
　　　禁器故古今注尚方故事有司南記里鼓漢書¶
　　　哀帝罷尚方御府技巧靡麗之物吕强上疏亦¶
<pb:KR2l0015_WYG_047-11a>¶
　　　謂中上方歛諸郡之寶故漢官儀以尚方掌作¶
　　　刀劍諸物及刻玉為器而崔實尚方令箴比諸¶
　　　古之玉府也蓋較諸考工所造彌巧而所聚百¶
　　　珍尤非外府可擬矣今之養心殿造辦處職近¶
　　　于是故與内務府表互載焉¶
　　史記平凖書武帝時邊兵不足乃發武庫上官兵¶
　　器以贍之¶
　　通典武庫署令兩漢曰武庫令屬執金吾¶
<pb:KR2l0015_WYG_047-11b>¶
　　　謹案漢杜欽為大將軍武庫令田千秋子為洛¶
　　　陽武庫令武庫令屬之洛陽與若盧之屬禁中¶
　　　顯異若大將軍武庫令則又武庫之屬于大將¶
　　　軍者蓋其職不常置故表志不載爾¶
　　漢書髙帝本紀七年蕭何治未央立武庫太倉¶
　　王應麟玉海漢武庫屬中尉執金吾有令丞専主¶
　　兵器而天子又自有若盧以蔵兵器考工室以主¶
　　作器械考工令主作兵器弩弓鎧之屬器成則傳¶
<pb:KR2l0015_WYG_047-12a>¶
　　金吾入武庫¶
　　文選西京賦武庫禁兵設在蘭錡¶
　　三輔黄圖高祖斬白蛇劍蔵於寶庫惠帝即位以¶
　　此庫貯禁兵名曰靈金内府¶
　　　謹案漢制少府若盧考工室尚方之官主蔵兵¶
　　　器作器械考若盧兼治詔獄故與内務府之慎¶
　　　刑司篇互見尚方令亦兼掌刻玉為器之事故¶
　　　與廣儲司屬亦互見而武庫令設于高帝之初¶
<pb:KR2l0015_WYG_047-12b>¶
　　　後屬執金吾所轄繕治造作皆度大司農錢與¶
　　　少府所屬似不相同故田蚡傳稱蚡嘗請考工¶
　　　地蓋宅上怒曰君何不遂取武庫明武庫與考¶
　　　工不同掌也然攷史記稱邊兵不足乃發武庫¶
　　　工官兵器以贍之則是武庫為天子御用之兵¶
　　　器初不以給行軍之用惟因外兵不足故權發¶
　　　以濟事而所謂工官者意即考工尚方之類故¶
　　　張衡西京賦亦有武庫禁兵之稱是又典主禁¶
<pb:KR2l0015_WYG_047-13a>¶
　　　兵之明証也又考工令作兵弩刀鎧成則傳執¶
　　　金吾入武庫是武庫中固自有御用軍器之藏¶
　　　葢一官而兩司其事矣兹故詳考職掌並採録¶
　　　於篇中¶
　　後漢書百官志太僕卿官屬考工令一人六百石¶
　　本注曰主作兵器弓弩刀鎧之屬成則傳執金吾¶
　　入武庫及主織綬諸雜工左右丞各一人○執金¶
　　吾官屬武庫令一人六百石本注曰主兵器丞一¶
<pb:KR2l0015_WYG_047-13b>¶
　　人¶
　　通典後漢有考工令丞置太僕主造兵器成材武¶
　　庫令¶
　　唐六典注蔡倫和帝時為尚方令作秘劍皆有龍¶
　　泉太阿之目倫器械精宻為後世法¶
　　　謹案後漢以考工令丞成造兵器蓋即西漢考¶
　　　工室之職其屬之太僕者以太僕掌御仗儀衞¶
　　　故併隸之輿服志稱矛㦸幢麾弩服蔵在武庫¶
<pb:KR2l0015_WYG_047-14a>¶
　　　即其職也漢又有洛陽武庫自西漢時已有之¶
　　　則分主軍國之用而不與御器相闗矣¶
　三國¶
　　通典漢武庫令屬執金吾考工令屬太僕魏因之¶
　　○漢末分尚方為中左右三尚方魏因之¶
　　　謹案三國官制多承後漢如尚方令主作兵器¶
　　　屬少府武庫令屬中尉執金吾魏改執金吾仍¶
　　　為中尉而武庫隸之蓋猶前代之制也¶
<pb:KR2l0015_WYG_047-14b>¶
　晉¶
　　晉書百官志衞尉統武庫等令丞左右省○少府¶
　　統中左右三尚方等令丞¶
　　唐六典漢武庫令六百石晉因之¶
　　通典漢末分左右中尚方晉因之自過江惟置一¶
　　尚方哀帝以隸丹陽尹¶
　　　謹案晉武庫尚方與漢魏同唯過江省三尚方¶
　　　為一後復隸丹陽尹為少異考中左右三尚方¶
<pb:KR2l0015_WYG_047-15a>¶
　　　史不言其所掌以隋唐之制例考之中署掌供¶
　　　内營造諸職蓋如今之營造司故不列于表惟¶
　　　左署掌造弓箭弩㦸器仗等則如今武備院氊¶
　　　庫之屬右署掌造甲胄装刀斧鉞等則如今甲¶
　　　庫之屬而東晉併三為一則又合其事于一官¶
　　　也¶
　宋齊梁陳¶
　　唐六典宋尚書庫部屬官有武庫令掌軍器齊因¶
<pb:KR2l0015_WYG_047-15b>¶
　　之梁衞尉寺統武庫署令丞掌甲兵及吉凶儀仗¶
　　通典宋齊武庫令丞屬尚書庫部梁陳屬衞尉卿¶
　　○梁官三品曹位北武庫丞南武庫丞¶
　　宋書百官志宋武帝踐阼以相府部配臺謂之左¶
　　尚方而本署謂之右尚方並掌造軍器又以相府¶
　　細作配臺即其名置令一人隸門下孝武改曰御¶
　　府後廢帝初省御府置中署隸右尚方則漢之考¶
　　工令如今之尚方令尚方令如今中署矣¶
<pb:KR2l0015_WYG_047-16a>¶
　　通志齊置左右尚方令各一人¶
　　隋書百官志梁少府卿置中左右尚方等令丞¶
　　衛尉卿統武庫令○陳承梁並因其制官¶
　　　謹案宋齊以武庫屬尚書之庫部葢已非僅供御¶
　　　器械之職梁陳屬衛尉掌甲兵及吉凶儀仗是又¶
　　　兼主儀衛亦以其職守所在固自相通也唯少府¶
　　　左右尚方皆主造軍器而左尚方之職為尤近盖¶
　　　右尚方嘗改名中署由細作配臺而設近于魏晉¶
<pb:KR2l0015_WYG_047-16b>¶
　　　之中尚方宋書雖言漢考工令如宋之尚方漢尚¶
　　　方令如宋之中署其實漢自有御府一官與中¶
　　　署相同而尚方令則仍在御府及宋中署之外¶
　　　也至梁陳之三尚方則一如魏晉之制矣¶
　北魏¶
　　北魏書奚康生列傳康生彎弓十石梁聞康生䏻¶
　　引彊弓特作大弓兩張長八尺把中圍尺一寸箭¶
　　麤殆如今之長笛送康生康生平射猶有餘力即¶
<pb:KR2l0015_WYG_047-17a>¶
　　表送置之武庫¶
　　　謹案後魏官氏志有衞尉少府而無武庫尚方¶
　　　諸官唯諸署令有三品列于從第八品第九品¶
　　　從第九品葢武庫署諸職皆在其内史苐統言¶
　　　之而未為詳列故無可考証也¶
　北齊¶
　　隋書百官志衞尉掌禁衞甲兵領武庫(掌甲兵及/吉凶儀仗)¶
　　等庫署令武庫又有修故局丞(掌領匠修/故甲等事)○太府¶
<pb:KR2l0015_WYG_047-17b>¶
　　寺統中左右三尚方等署令丞¶
　　　謹案北齊武庫掌甲兵而兼儀仗蓋如今鑾儀¶
　　　右所掌繖蓋儀刀弓矢槍殳㦸之事但武庫職¶
　　　制厯代相承凡御用軍器並歸掌理故與鑾儀¶
　　　衞篇互見以著其實三尚方皆領别局而左尚¶
　　　所領之器作蓋于軍器為近也¶
　後周¶
　　通典後周官正五命夏官武藏中大夫正四命夏¶
<pb:KR2l0015_WYG_047-18a>¶
　　官小武藏下大夫正三命冬官鍛工函工等上士¶
　　正二命夏官司弓矢司甲司矟等中士冬官鍛工¶
　　函工鞄工韋工等中士正一命夏官司弓矢司矟¶
　　司甲司刀盾等下士冬官弓工箭工鍛工函工鞄¶
　　工等下士¶
　　冊府元龜後周武帝四年置軍器監(軍器有監/自此始也)¶
　　玉海後周武帝建徳四年正月戊辰初置營軍器¶
　　監¶
<pb:KR2l0015_WYG_047-18b>¶
　　　謹案後周制官如成周武備職在夏官冬官中¶
　　　至軍器監之設實自後周始蓋本漢考工尚方¶
　　　諸職而改置之者抑以其時戰争方亟廣造軍¶
　　　器而别為立監亦不専為御府器械而設也¶
　隋¶
　　隋書百官志衞尉寺統武庫等署令丞○太府寺¶
　　統左尚方内尚方右尚方等署令丞○少府監焬¶
　　帝置統左尚右尚内尚鎧甲弓弩等一署令丞後廢¶
<pb:KR2l0015_WYG_047-19a>¶
　　鎧甲弓弩二署¶
　　唐六典開皇中三尚方俱屬太府寺煬帝始改隸¶
　　少府左尚方掌造車輦繖扇矟眊弓箭弩㦸器仗¶
　　刀鏃等事右尚方掌造甲胄具装刀斧鉞及皮毛¶
　　雜作等事隋少府有甲鎧署弓弩署¶
　　　謹案隋武庫掌於衞尉與前代同三尚方初隸¶
　　　太府後改隸少府并増設甲鎧弓弩二署今考¶
　　　左尚方掌造弓箭與弓弩署均為今氊庫之屬¶
<pb:KR2l0015_WYG_047-19b>¶
　　　右尚方掌造甲胄與甲鎧署均為今甲庫之屬¶
　　　既有左右二尚故甲鎧弓弩二署不久而旋廢¶
　　　也左尚兼掌造車輦繖蓋為今鑾儀衞右所之¶
　　　職故並從互見焉¶
　唐¶
　　唐書百官志少府監官屬右尚方令一人從七品¶
　　下丞四人從八品下掌供十二閑馬之轡每歲取¶
　　於京兆河南府加飾乃進凡五品三部之帳刀劍¶
<pb:KR2l0015_WYG_047-20a>¶
　　斧鉞甲胄紙筆茵席履舄皆擬其用皮毛之工亦¶
　　領焉監作六人(有府七人史二十人典/事十三人掌固十人)¶
　　唐六典衞尉寺武庫令掌職天下之兵仗器械辨¶
　　其名數以備國用丞為之貳¶
　　唐書劉黒闥列傳初秦王建天䇿府其弧矢制倍¶
　　于常逐黑闥時為突厥所窘自以大箭射却之突¶
　　厥得箭傳觀以為神後餘大弓一長矢五蔵之武¶
　　庫世世寶之¶
<pb:KR2l0015_WYG_047-20b>¶
　　唐書百官志軍器監監一人正四品上丞一人正¶
　　七品上掌繕甲弩以時輸武庫總署二一曰弩坊¶
　　二曰甲坊主簿一人正八品下録事一人從九品¶
　　下(武德初有武器監一人正八品下掌兵仗廐牧/少監一人丞二人主簿一人七年廢軍器監八)¶
　　(年復置九年又廢貞觀六年廢武器監開元以前/軍器皆出右尚署三年置軍器監十一年復廢為)¶
　　(甲弩坊隸少府十六年復為監有府/八人史十二人亭長二人掌固四人)弩坊署令一¶
　　人正八品下丞一人正九品下掌出納矛矟弓矢¶
　　排弩刀鏃雜作及工匠監作二人(有府二人史五/人典事二人貞)¶
<pb:KR2l0015_WYG_047-21a>¶
　　(觀六年改弓弩署為弩/坊署甲鎧署為甲坊署)甲坊署令一人正八品下¶
　　丞一人正九品下掌出納甲胄綅繩筋角雜作及¶
　　工匠監作一人(有府二人史五/人典事一人)¶
　　唐六典北都軍器監(開元初屬少府監/十六年移向北都)掌營造甲¶
　　弩之屬辨其名物審其制度以時納于武庫少監¶
　　為之貳焉丞掌判監事凡材革出納之數工徒衆¶
　　寡之役皆督課焉主簿掌印及勾檢稽失録事掌¶
　　受事發辰甲坊署令丞監作(隋少府有甲/鎧署唐改焉)弩坊署¶
<pb:KR2l0015_WYG_047-21b>¶
　　令丞監作(隋有弓弩/署唐改焉)各掌其所修之物督其繕造¶
　　辨其粗良丞為之貳凡財物之出納庫蔵之儲備¶
　　必謹而守之¶
　　唐六典乾元元年軍器監改為軍器使以内官為¶
　　之貞元四年自武德東門築垣約左蔵庫之北屬¶
　　宫城東垣於是武庫遂廢其軍戎器械隸軍器使¶
　　　謹案唐少府之左尚署掌供翟扇繖蓋五輅七¶
　　　輦而無復隋時兼造弓箭弩㦸之職蓋自開元¶
<pb:KR2l0015_WYG_047-22a>¶
　　　以後分立軍器監有甲坊弩坊二署以専司其¶
　　　事故左尚不復主之其自開元以前軍器皆出¶
　　　左尚署則尚與隋同兹從其改制之後以為定¶
　　　故以左尚次於鑾儀衞篇而不列於此表至右¶
　　　尚掌十有二閑之鞍轡與今北鞍庫同職而刀¶
　　　劍甲胄則又有甲庫兼職至甲坊弩坊與今甲¶
　　　庫氊庫又適相合矣武庫令掌天下之兵仗器¶
　　　械不専為御用之職惟以軍器監所繕造皆以¶
<pb:KR2l0015_WYG_047-22b>¶
　　　時受而入之則其所儲藏者首以供御為重亦¶
　　　可考見也¶
　五季¶
　宋¶
　　宋史職官志衞尉寺掌儀衞兵械甲胄之政令舊¶
　　制凡武庫武器歸内庫守宫歸儀鸞寺本寺無所¶
　　掌元豐制行始歸本寺其屬有内弓箭庫南外庫¶
　　軍器弓鎗庫軍器弩劍箭庫掌藏兵仗器械甲胄¶
<pb:KR2l0015_WYG_047-23a>¶
　　以備軍國之用儀鸞司掌供幕帟供張之事軍器¶
　　什物庫宣徳樓什物庫掌收貯什物給用則按籍¶
　　而頒之中興後衞尉　併入工部○軍器監國初¶
　　戎器之職領于三司胄曹案官無専職熙寧六年¶
　　廢胄案乃按唐令置監以從官總判元豐正名始¶
　　置監各一人丞二人主簿一人監掌監督繕治兵¶
　　器什物以給軍國之用少監為之貳丞㕘領之凡¶
　　利器以法式授工徒其弓矢干戈甲胄劍㦸戰守¶
<pb:KR2l0015_WYG_047-23b>¶
　　之具因其能而分任之墨用給材旬會其數以考¶
　　程課而輸于武庫委遣官詣所隸檢察凡用膠漆¶
　　筋革財物必以時課百工造作勞逸必均歲終閲¶
　　其良否多寡之數以詔賞罰器成則進呈便殿俟¶
　　閲試而頒其様製于諸道即要會州建都作院分¶
　　造器械從本監比較而進退其官吏焉元祐三年¶
　　省丞一員紹聖中復置政和三年應御前軍器監¶
　　所頒降軍器様製非長貳當職官不得省閲及傳¶
<pb:KR2l0015_WYG_047-24a>¶
　　寫漏洩論以違製分案五置吏十有三所隸官屬¶
　　四東西作坊掌造兵器旗幟戎帳什物辨其名色¶
　　謹其繕作以輸于受藏之府兵校工匠其役有程¶
　　視精麤利鈍以為之賞罰作坊物料庫掌收鐵錫¶
　　羽箭油漆之屬皮角場掌收皮革筋角以供作坊¶
　　之用南渡置御前軍器所建炎三年詔軍器監併¶
　　歸工部東西作坊都作院併入軍器所紹興三年¶
　　復置丞一員令工部相度合管職事歸之十一年¶
<pb:KR2l0015_WYG_047-24b>¶
　　詔復置長貳員一員十四年以朝奉大夫趙子厚¶
　　守軍器監宗室為寺監長貳自此始隆興初年置造¶
　　軍器已有軍器所隸工部本部惟置丞一員乾道¶
　　五年復置少監及簿六年以少監韓玉往建康㸃¶
　　檢物馬以奉使軍器少監為名是年復置監一員¶
　　淳熙初元詔戎器非進入毋輒出所由是呈驗寖¶
　　省二年錢良臣以少監總領淮東財賦八年沈揆¶
　　復以監長行諸監長貳自是始許總餉外帶然二¶
<pb:KR2l0015_WYG_047-25a>¶
　　人實初兼版曹職事嘉定十四年岳珂獨以軍器¶
　　監總餉淮東是後戎所作坊已備官于下宥府起¶
　　部並提綱于上監居其間事務稍簡特為儲才之¶
　　所焉○軍器所(隸工/部)提㸃官二員(紹興三十二年/詔于邊臣内差)¶
　　提轄監造官各二員幹辨受給監門官各一員掌¶
　　鳩工聚材製造戎器之政令舊就軍器監制别差¶
　　提舉官以内侍領之紹興中改隸工部罷提舉官¶
　　曰輪工部郎官軍器監官前去本所㸃檢省視後¶
<pb:KR2l0015_WYG_047-25b>¶
　　復以中人典領工部侍郎黃中以為言請復隸屬¶
　　從之孝宗即位有旨増置提㸃官以内省都知李¶
　　綽為之改稱提舉免隸工部後以御史張震力爭¶
　　復隸工部後改隸步軍司尋復舊紹興元年減省¶
　　員額如上制¶
　　玉海熙寧元年十二月二十二日以内臣張若水¶
　　閤門使李評提舉編擇増修弓弩若水造神臂弓¶
　　六年六月二十七日己亥初置軍器監以三司胄¶
<pb:KR2l0015_WYG_047-26a>¶
　　案為監命吕惠卿曽孝寛判之制度皆著為式凡¶
　　一百十卷雜材一軍器七十四件物二十一襍物¶
　　四添修及製造弓弩式十卷七月甲寅置内弓箭¶
　　南庫儲御前所製七年正月十二日庚戌惠卿等¶
　　上裁定中外所獻槍刀様又上編成弓式初京師¶
　　及諸路戎器雜惡河朔尤甚至是所製兵械皆精¶
　　利其後詔以新造軍器付諸路為式遣官分諭之¶
　　　宋軍器五庫在崇政殿東橫門外掌禁兵器衣¶
<pb:KR2l0015_WYG_047-26b>¶
　　甲槍弩箭各為一庫又有什物庫在清平坊淳化¶
　　二年置㨂選衣甲器械庫熙寧六年置内弓箭南¶
　　庫儲御前所製軍器命官提舉建炎七年以軍器¶
　　衣甲内弓箭南内外七庫併為一名曰内軍器庫¶
　　紹興二年什物庫亦併入七年正月置軍器局于¶
　　建康十一月罷乾道五年重修内軍器南庫¶
　　　謹案宋軍器之職始領于三司胄案其後乃置¶
　　　軍器監以統領之衞尉寺之内弓箭軍器弓鎗¶
<pb:KR2l0015_WYG_047-27a>¶
　　　等庫定于元豐之改制遂合唐代之舊職至南¶
　　　渡後立御前軍器所而以軍器監及内弓箭等¶
　　　庫並隸工部未幾旋置提舉遂以内侍領其職¶
　　　則失慎重戎器之道矣自是或隸工部或差内¶
　　　侍變更不一皆不得為定制也軍器監有衣甲¶
　　　槍弩箭五庫頗似今四庫之制而宋時諸庫置¶
　　　在禁近實兼為兵戎之用而設與今武備院規¶
　　　制亦略有不同¶
<pb:KR2l0015_WYG_047-27b>¶
　遼¶
　　遼史百官志諸坊職名總目某坊使某坊副使某¶
　　坊詳衮使某坊詳衮某坊都監八坊内有軍器坊¶
　　　謹案遼北面之軍器坊使盖承唐甲坊弩坊之¶
　　　官屬于軍器監者而設至南面官悉如唐制則¶
　　　衞尉之武庫少府之尚方亦必與唐代不殊今¶
　　　以史文不詳並從缺焉¶
　金¶
<pb:KR2l0015_WYG_047-28a>¶
　　金史百官志殿前都㸃檢司屬官器物局提㸃正¶
　　五品使從五品副使從六品掌進御器械鞍轡諸¶
　　物直長正八品都監正九品(明昌三/年省罷)同監從九品¶
　　(泰和四/年設)武庫署令從六品丞從七品掌收貯諸路¶
　　常課甲仗(以曉軍器/女直人充)武器署提㸃從五品令從六¶
　　品丞從七品掌祭祀朝㑹巡幸及公卿婚葬鹵簿¶
　　儀仗旗鼓笛角之事直長正八品(或二/員)頓舎官二¶
　　員(泰和令總/格作四員)正八品直長(見士民須知/泰和令無)○少府監¶
<pb:KR2l0015_WYG_047-28b>¶
　　屬官尚方令一人丞一人軍器監承安二年設泰¶
　　和四年罷復并甲坊利器兩署為軍器署置令丞¶
　　直長直隸兵部至寧元年復為軍器監軍器庫利¶
　　器署隸焉(舊轄甲坊/利器兩署)監從五品少監從六品丞從¶
　　七品掌修治邦國戎器之事直長正八品(泰和令/無總格)¶
　　(有/)○八作左右院使一人副使一人掌收軍須軍¶
　　器¶
　　　謹案金以武庫武器二署屬之殿前都㸃檢而¶
<pb:KR2l0015_WYG_047-29a>¶
　　　器物局提㸃専掌進御器械鞍轡等物置使副¶
　　　使以重其職猶今武備院卿之所掌也軍器監¶
　　　始隸兵部後復别設八作左右院亦似宋之将¶
　　　作監屬官改而别置皆掌軍須軍器蓋進御器¶
　　　械固非専職而成造監製恒必由之器物局但¶
　　　掌儲藏供進而已故並列於篇中¶
　元¶
　　元史百官志大都留守司屬官器物局秩從五品¶
<pb:KR2l0015_WYG_047-29b>¶
　　掌内府宫殿及御用各位下鞍轡瑚格(原作忽哥/今改正)¶
　　轎子帳房凡精巧之藝大使一員從五品副使一¶
　　員正七品直長二員正八品吏目一員司吏二人¶
　　中統四年始立御用器物局受劄至元七年改為¶
　　器物局其屬成鞍局提領三員掌造御用鞍轡象¶
　　轎中統四年置羊山鞍局提領一員掌造常課鞍¶
　　轡諸物至元十八年置刀子局提控二員掌造御¶
　　用及諸宫邸寶貝佩刀之工中統四年置轎子局¶
<pb:KR2l0015_WYG_047-30a>¶
　　提領一員掌造御用異様木植鞍子諸物中統四¶
　　年置¶
　　　謹案元制御府器備盡領于大都留守司其設¶
　　　官最為詳備如器物局大使統掌都用及各位¶
　　　下鞍轡蓋如今武備院卿之職其成鞍局提領¶
　　　専掌御用鞍轡如今北鞍庫羊山鞍局提領掌¶
　　　常課鞍轡如今南鞍庫刀子局提控如甲庫之¶
　　　司轎子局提領亦北鞍庫之所理也¶
<pb:KR2l0015_WYG_047-30b>¶
　　元史百官志武備寺從三品掌繕治戎器兼典受¶
　　給卿四員正三品同判六員從三品少卿四員從¶
　　四品丞四員從五品經厯知事各一員照磨兼提¶
　　控案牘一員承發架閣庫管勾一員辨驗弓官二¶
　　員辨驗筋角翎毛等官二員今史十有三人至元¶
　　王年始立庫器監秩四品十九年陞正三品二十¶
　　年立衞尉院改軍器監為武備監秩四品隸衞尉¶
　　院二十一年改監為寺與衞尉並立大徳十一年¶
<pb:KR2l0015_WYG_047-31a>¶
　　陞為院至大四年復為寺所轄屬官則自為選擇¶
　　其匠户之能者任之¶
　　　謹案元武備寺承唐宋之軍器監而設其所掌並¶
　　　兼各路軍器與今院職不同今因其時以武備¶
　　　名官其屬官皆寺所自選足為武備院考証故¶
　　　並採録于篇中¶
　　元史百官志尚乗寺從三品掌上御鞍轡及領隨¶
　　路局院鞍轡等造作收支行省歲造鞍轡等事卿¶
<pb:KR2l0015_WYG_047-31b>¶
　　四員正三品少卿二員從四品丞二員從五品經¶
　　厯知事照磨管勾各二員至元二十四年罷衛尉¶
　　始設尚乘寺領資乘庫¶
　　　謹案元尚乘寺事務其初為太僕及衞尉所掌¶
　　　後廢衞尉特設寺官所掌有上用鞍轡及隨器¶
　　　鞍轡則亦今北鞍南鞍二庫之所掌也¶
　明¶
　　明史職官志工部所轄皮作局鞍轡局軍器局大¶
<pb:KR2l0015_WYG_047-32a>¶
　　使一人副使一人凡軍装器械下所司造牌符火¶
　　器鑄於内府禁其以法式洩于外¶
　　王圻續文獻通考皮作局掌硝熟皮張成造靴鞋¶
　　鞍轡兵仗局掌造各項軍器毎局設大使一人正¶
　　九品副使一人從九品皆于流官内選用隸工部¶
　　明史職官志宦官兵仗局(掌印太監一員提督軍/器庫太監一員管理僉)¶
　　(書掌司冩字監工無定員/掌製造軍器火藥司屬之)盔甲厰(即舊鞍轡局/掌造軍器)¶
　　　謹案明代不設軍器監而以皮作鞍轡軍器諸¶
<pb:KR2l0015_WYG_047-32b>¶
　　　局隸之工部至於上用兵仗則以宦官之兵仗¶
　　　局盔甲厰理之戎器之政視前代尤為疎畧矣¶
　　　考天文奎十六星著於垣象為天之武庫聖王¶
　　　象之重戎兵之制故成周夏官冬官各有戈盾¶
　　　弓矢之職而職金玉府所藏以良兵器與秘器¶
　　　圖球並重漢自蕭和營未央宫輒首及武庫之¶
　　　建而考工尚方隸于少府其職亦非輕也晉宋¶
　　　以後遞有變易而大概不殊自後始立軍器監¶
<pb:KR2l0015_WYG_047-33a>¶
　　　而唐因之甲坊弩坊専掌繕造史稱秦王大弓¶
　　　長矢藏之武庫蓋帝王威御之器厯世寶藏與¶
　　　漢武庫藏高祖斷蛇劍者同意至宋而弓箭弩¶
　　　劍等庫初隸衞尉後入工部南渡置御前軍器¶
　　　所每用内侍為提舉廷臣力爭始隸工部此所¶
　　　以戎兵不飭而國勢日弱也金元設官進御器¶
　　　械鞍轡諸物與御仗鸞儀恆相兼攝而元之器¶
　　　物局尚乘寺尤臻詳備迄於明室自工部所隸¶
<pb:KR2l0015_WYG_047-33b>¶
　　　而外一委之宦者之手而宦官所掌自司禮御¶
　　　用寶鈔銀作等司局統轄甚為詳密惟至進御¶
　　　器械則止有兵仗盔甲二職亦未嘗視之為重¶
　　　務是其玩䙝戎兵聲靈靡振古聖王張皇六師¶
　　　作弧矢以威天下之制蕩然盡失即漢唐慎重¶
　　　戎器之意亦無復存矣我¶
　　朝自¶
列祖¶
<pb:KR2l0015_WYG_047-34a>¶
列宗神武開國初設鞍樓肅掌武器自後改為武備院¶
　　　隸内務府典之以三品卿職復¶
　特簡大臣管理事務以重其職守¶
　皇上天授聖武自行圍進哨閱武校射咸¶
　躬御甲胄弓矢¶
　命將出師則頒發甲仗弓矢以震憺¶
　天威武備院卿敬供厥事每修繕器械必進呈¶
　睿覽文覃武爍赫業肅莊洵非厯代飭戎之政所得¶
<pb:KR2l0015_WYG_047-34b>¶
　　　比隆於萬一者矣¶
　¶
　¶
　¶
　¶
　¶
　¶
欽定厯代職官表卷四十一¶

# -*- mode: mandoku-view; -*-
#+TITLE: 欽定歷代職官表
#+DATE: 2015-08-24 22:48:30.607357
#+PROPERTY: ID KR2l0015
#+PROPERTY: BASEEDITION WYG    
#+PROPERTY: JUAN 卷三十九
<pb:KR2l0015_WYG_045-1a>¶
欽定四庫全書¶
欽定厯代職官表卷三十九¶
　　内務府上駟院表¶
<pb:KR2l0015_WYG_045-2a>¶
¶
<pb:KR2l0015_WYG_045-3a>¶
¶
<pb:KR2l0015_WYG_045-4a>¶
　　内務府上駟院¶
　國朝官制¶
上駟院兼管事務大臣無定員卿二人(正三品由侍衛/補授一人由内)¶
(務府司官/補授一人)¶
　　掌總理¶
御廄事務供直扈從應用諸馬政皆總司之及廄屬官¶
　　員選除賞罰之事初名御馬監順治十八年改為¶
　　阿敦衙門以大臣侍衛等守管理無定員康熈十¶
<pb:KR2l0015_WYG_045-4b>¶
　　六年改為上駟院三十三年額設堂官一人雍正¶
　　六年定為三品卿職乾隆十四年定為卿二人所¶
　　主有¶
上乗御馬一廄¶
　皇子乗馬一廄¶
　南苑御馬六廄¶
　御騾二廐小馬一廄駑馬六廄¶
　儀仗馬一廄又有大淩河牧羣上都達布遜諾爾達¶
<pb:KR2l0015_WYG_045-5a>¶
　　里岡崖牧羣各設有總管翼領牧長牧副等員皆¶
　　歸上駟院統轄¶
堂郎中一人主事二人委署主事一人左司右司員外¶
郎各二人主事各一人委署主事各一人筆帖式二十¶
二人¶
　　堂郎中主事掌辦理揀選補放及稽查馬匹錢糧¶
　　文移檔案等事左司員外郎主事掌内外羣廄游¶
　　牧處馬駝數目及定議賞罰之事右司員外郎主¶
<pb:KR2l0015_WYG_045-5b>¶
　　事掌員役俸廩馬駝草豆稽核奏銷之事康熈十¶
　　六年設員外郎四人主事一人二十四年設郎中¶
　　一人増設員外郎二人三十三年分為左右二司¶
　　増設主事三人三十八年裁員外郎二人五十九¶
　　年設委署主事三人雍正元年増一人尋省乾隆二¶
　　十二年仍設委署主事三人筆帖式康熈十六年¶
　　以来陸續増置¶
上駟侍衛二十一人司鞍長三人(六品/職衘)廄長十七人牧¶
<pb:KR2l0015_WYG_045-6a>¶
長五人副牧長五人牧廄副四十五人䝉古醫生頭目¶
三人(六品/職衘)¶
　　上駟侍衛掌演習御馬廄長等官掌時其芻牧謹¶
　　其出入以聴堂司之政令康熙三十三年設辦理¶
　　堂務上駟侍衛四人辦理二司事務各二人後増¶
　　設七人乾隆二年増設六人廄長牧長以下康熙¶
　　十六年以来陸續増置¶
　厯代建置¶
<pb:KR2l0015_WYG_045-6b>¶
　三代¶
　　周禮夏官校人中大夫二人上士四人下士十有¶
　　六人府四人史八人胥二人徒八十人掌王馬之¶
　　政辨六馬之屬種馬一物戎馬一物齊馬一物道¶
　　馬一物田馬一物駑馬一物凡頒良馬而養乗之¶
　　乗馬一師四圉二乗為皁皁一趣馬三皁為&KR0795;&KR0795;¶
　　一馭夫六&KR0795;為廄廄一僕夫六廄成校校有左右¶
　　駑馬三良馬之數麗馬一圉八麗一師八師一趣¶
<pb:KR2l0015_WYG_045-7a>¶
　　馬八趣馬一馭夫天子十有二閑馬六種○趣馬¶
　　下士皁一人徒四人掌賛正良馬而齊其飲食簡¶
　　其六節○牧師下士四人胥四人徒四十人掌牧¶
　　地皆有厲禁而頒之○廋人下士閑二人史二人¶
　　徒二十人掌十有二閑之政教以阜馬佚特教駣¶
　　攻駒○圉師乗一人徒二人掌教圉人牧馬○圉¶
　　人良馬匹一人駑馬麗一人掌養馬芻牧之事○¶
　　馬質中士二人府一人史二人賈四人徒八人掌¶
<pb:KR2l0015_WYG_045-7b>¶
　　質馬○巫馬下士二人醫四人府一人史二人賈¶
　　二人徒二十人掌養疾馬而乗治之相醫而藥攻¶
　　馬疾受財于校人○馭夫中士二十人下士四十¶
　　人掌分公馬而駕治之(注乗調六/種之馬)¶
　　春秋左氏傳馬有圉牛有牧¶
　　鄭康成周禮注趣馬下士馭夫中士則僕人上士¶
　　也賈公彦疏序官無僕夫士數之文以此文官尊¶
　　者馭卑者馭夫既中士則僕夫上士可知¶
<pb:KR2l0015_WYG_045-8a>¶
　　　謹案成周馬政掌於夏官司馬自校人以下各¶
　　　司厥職曰掌王馬之政曰掌十有二閑之政教¶
　　　葢惟天子供御之馬以校人諸官掌之故鄭注¶
　　　以王路駕種馬戎路駕戎馬金路駕齊馬象路¶
　　　駕道馬田路駕田馬駑馬給宫中之役六馬之¶
　　　屬皆以天閑所牧養者為職其他行軍田役所¶
　　　需之馬則有邱甸出車之法掌自司徒而不為¶
　　　校人以下之所𨽻屬是校人諸官正今上駟院¶
<pb:KR2l0015_WYG_045-8b>¶
　　　之職掌也通典諸書序馬官沿革校人諸職繫¶
　　　之太僕寺則以漢唐太僕皆兼主御馬因聫而¶
　　　及之今故以校人之職與太僕寺篇互見而證¶
　　　明其為天閑之職掌者如此至馭夫長馭應入¶
　　　鑾儀衛篇以其兼掌乗調六馬實與今之上駟¶
　　　侍衛相近而校人職中亦有&KR0795;一馭夫之文是¶
　　　又為馬政之屬官故亦從附見焉¶
　秦¶
<pb:KR2l0015_WYG_045-9a>¶
　　　謹案通典稱秦官有太僕正太僕丞而後世之¶
　　　尚乗局自秦以来其職皆在太僕是御馬之職¶
　　　秦時必以太僕主之但其先汧渭牧馬見於史¶
　　　記駟驖騏馵詠于風詩而一代官制則史傳闕¶
　　　如畧無可考故僅能指溯其大概而不可復詳¶
　　　焉¶
　漢¶
　　漢書百官公卿表太僕屬官有大廄未央家馬三¶
<pb:KR2l0015_WYG_045-9b>¶
　　令各五丞一尉(師古曰家馬者主供天子私用非/大祀戎事軍國所須故謂之家馬)¶
　　(也/)又龍馬閑駒槖泉騊駼丞華五監長丞(如淳曰/槖泉廄)¶
　　(在槖泉/宫下)中太僕掌皇太后輿馬不常置也武帝太¶
　　初元年更名家馬為挏馬(應劭曰主乳馬取其汁/挏治之味酢可飲因以)¶
　　(名官/也)¶
　　漢書傅介子列傳介子以駿馬監求使大宛¶
　　王應麟玉海武帝以嚴安為騎馬令主天子之騎¶
　　馬傅介子為駿馬監金日磾拜為監¶
<pb:KR2l0015_WYG_045-10a>¶
　　三輔黄圖路軨廄在未央宫掌宫中輿馬亦曰未¶
　　央廄漢書曰武帝時期門郎上官桀遷為未央廄¶
　　令¶
　　　謹案漢舊儀未央與路軨為天子六廄之二則¶
　　　路軨廄非即未央廄可知三輔黄圖謂路軨廄¶
　　　亦曰未央廄似合而為一豈因路軨廄在未央¶
　　　宫遂得通名歟¶
　　三輔黄圖未央大廄在長安故城中漢官儀曰¶
<pb:KR2l0015_WYG_045-10b>¶
　　未央宫六廄長樂承華等廄令皆秩六百石翠華¶
　　廄大輅廄果馬廄騎馬廄大宛廄軏梁廄胡河廄¶
　　騊駼廄皆在長安城外霸昌觀馬廄在長安城外¶
　　都廄天子車馬所在中廄皇后車馬所在¶
　　　謹案漢舊儀天子六廄未央承華騊駼騎馬路¶
　　　軨大廄百官公卿表有家馬龍馬閑駒槖泉等¶
　　　名而三輔黄圖又載有翠華廄大輅廄果馬廄¶
　　　大宛廄軏梁廄胡河廄霸昌觀馬廄為漢儀漢¶
<pb:KR2l0015_WYG_045-11a>¶
　　　表所不及載可以補漢制之闕¶
　　玉海中廄令祕彭祖為之¶
　　漢書百官公卿表水衡都尉屬官有技巧六廄令¶
　　丞成帝建始二年省技巧六廄官¶
　　顔師古漢書注漢舊儀云天子六廄未央承華騊¶
　　駼騎馬路軨大廄也馬皆萬匹據此表太僕屬官¶
　　已有大廄未央路軨騎馬騊駼承華而水衡又云¶
　　六廄技巧官是則技巧之徒供六廄者其官别屬¶
<pb:KR2l0015_WYG_045-11b>¶
　　水衡¶
　　劉攽漢書刋誤表叙水衡九屬官技巧六廄各一¶
　　物也後省技巧六廄顔遂謂此都是一官非矣葢¶
　　上林自有六廄一令丞主之後六廄等各别有官¶
　　非此六廄也¶
　　　謹案漢御馬掌于太僕其屬官如諸牧苑令丞¶
　　　牧槖令丞等分主國馬别見于太僕寺表至如¶
　　　大廄未央騎馬閑駒等令丞則皆以御馬為職¶
<pb:KR2l0015_WYG_045-12a>¶
　　　是正今日上駟院之比而駿馬監騎馬令中太¶
　　　僕等官皆親近宫禁之職掌也惟史言六廄馬¶
　　　皆萬匹武帝承文景蓄積海内殷富廄馬有四¶
　　　十萬匹因發數十萬騎追擊匈奴則六廄之馬¶
　　　亦並以供行軍之用葢其時國馬御馬總掌其¶
　　　成于太僕為職不分故聫而及之也槖泉廄之¶
　　　在槖泉宫下大廄未央等六廄之主于水衡葢¶
　　　各以其廄地牧地之所在屬之而其制又可考¶
<pb:KR2l0015_WYG_045-12b>¶
　　　見矣顔師古以水衡之技巧六廄為一官謂以¶
　　　技巧供六廄則如後世象馬舞馬之比劉攽以¶
　　　水衡别有六廄令丞非即太僕之六廄則技巧¶
　　　與廄令兩不相屬視顔義尤為諦審焉¶
　　後漢書百官志未央廄令一人六百石本注曰主¶
　　乗輿及廄中諸馬(漢官曰員吏七十/人卒騶二十人)長樂廄丞一¶
　　人(漢官曰員吏十五人卒騶二十/人苜蓿苑官田所一人守之)舊有六廄皆六¶
　　百石令中興省約但置一廄後置左駿廄别主乗¶
<pb:KR2l0015_WYG_045-13a>¶
　　輿御馬後或併省¶
　　袁宏後漢紀靈帝初置騄驥廄丞領受郡國調馬¶
　　而豪右辜擢馬一匹至二百萬¶
　　　謹案後漢百官志但載未央長樂二廄名而騄¶
　　　驥廄之置丞獨見于此¶
　　古今注漢安元年七月置承華廄令秩六百石(玉/海)¶
　　(引此今本古/今注無之)¶
　　　謹案順帝紀漢安元年置承華廄東觀記曰時¶
<pb:KR2l0015_WYG_045-13b>¶
　　　以逺近獻馬衆多圉廄充滿始置承華廄東京¶
　　　賦云駙承華之蒲捎注廄名即謂此也但攷張¶
　　　衡傳衡卒于永和四年下距漢安元年凡四年¶
　　　衡東京賦内已有承華之名則承華廄之設當¶
　　　在漢安元年之前矣順帝紀謂漢安元年始置¶
　　　承華廄豈舊有此廄至漢安元年始更新之而¶
　　　因以置令乎¶
　　杜佑通典東京有未央廄令掌乗輿及宫中之馬¶
<pb:KR2l0015_WYG_045-14a>¶
　　　謹案東漢裁六廄止存未央長樂一令一丞而¶
　　　左駿廄令或置或併葢自光武却駿馬以駕鼓¶
　　　車而廄置日省故主乗輿御馬之職其可考見¶
　　　者止此其𨽻于太僕則與西漢並同至通典言¶
　　　未央廄令并主宫中之馬則中廄太僕亦其所¶
　　　兼掌矣¶
　三國¶
　　魏都賦冀馬填廄而駔駿注鄴城西下有乗黄廄¶
<pb:KR2l0015_WYG_045-14b>¶
　　通典魏官第九品總章戯馬監¶
　　唐六典漢未央令魏改為乗黄廄乗黄古之神馬¶
　　因以為名¶
　　通典漢有未央廄令魏改為驊騮廄¶
　　　謹案魏改東漢之未央廄令為乗黄署為驊騮¶
　　　廄乗黄以神馬為名實兼主乗輿車輅故互見¶
　　　于鑾儀衛篇驊騮廄為後代龍廄内廄之所自¶
　　　始而晉宋以後遂分屬門下省則正上駟院之¶
<pb:KR2l0015_WYG_045-15a>¶
　　　職也總章戯馬監不詳職掌要為親近供御之馬¶
　　　矣¶
　晉¶
　　晉書職官志太僕統乗黄廄驊騮廄龍馬廄等令¶
　　自元帝渡江之後或省或置太僕省故驊騮為門¶
　　下之職¶
　　　謹案晉制以太僕兼掌御馬與漢魏同其龍馬¶
　　　廄承漢制而乗黄驊騮則承魏制也通典言宋¶
<pb:KR2l0015_WYG_045-15b>¶
　　　以後驊騮為門下之職今考晉書所載自渡江¶
　　　省太僕而驊騮改𨽻是分屬門下固始于東晉¶
　　　時矣¶
　宋齊梁陳¶
　　宋書百官志驊騮廄丞一人¶
　　通典自宋以後分驊騮署為門下¶
　　齊職儀乗黄獸名也龍翼馬身黄帝乗之而仙因¶
　　以名廄乗黄令品第七秩四百石¶
<pb:KR2l0015_WYG_045-16a>¶
　　唐六典齊門下領内外驊騮廄¶
　　隨書百官志梁制門下省掌驊騮廄丞¶
　　通典梁太僕統龍廄内外廄陳因之¶
　　　謹案江左以驊騮廄𨽻門下而梁陳仍有龍廄¶
　　　内外廄屬於太僕葢晉宋省太僕而梁仍置為¶
　　　卿于是御馬之職分屬於門下與太僕也¶
　北魏¶
　　洛陽伽藍記劉騰寺東有太僕寺寺東有乗黄署¶
<pb:KR2l0015_WYG_045-16b>¶
　　冊府元龜魏太僕有驊騮廄令¶
　　通典魏官從八品驊騮左右龍諸署令¶
　　冊府元龜後魏獻文帝時吕文祖以勲臣子補龍¶
　　牧曹奏事中㪚¶
　　　謹案史稱魏置野馬苑于雲中置牧地于河西¶
　　　馬三百餘萬匹牧馬之盛無如後魏至御馬之¶
　　　職則仍以太僕之驊騮龍署主之葢承西晉之¶
　　　制而所云龍牧曹殆即龍署令之職與¶
<pb:KR2l0015_WYG_045-17a>¶
　北齊¶
　　隋書百官志後齊制太僕寺統驊騮左右龍等署¶
　　(掌御馬及/諸鞍乗)令丞驊騮署又有奉承直長二人左龍¶
　　署有左龍局右龍署有右龍局並有都尉¶
　　通典北齊有驊騮左右龍等署驊騮署有奉御十¶
　　人管十二閑馬¶
　　　謹案齊與魏同制其左右龍葢如今之左司右¶
　　　司驊騮署之奉御則如今之上駟侍衛也¶
<pb:KR2l0015_WYG_045-17b>¶
　後周¶
　　通典後周官正三命夏官左廄右廄上士正二命¶
　　夏官左廄右廄中士正一命夏官左廄右廄閑長¶
　　下士¶
　　唐六典典牧署後周有左廄右廄上士¶
　　　謹案後周官制皆取法于成周其典廄之屬于¶
　　　夏官者有士三等而校人中大夫則未有其職¶
　　　意者史文脱畧遂不可考歟左廄右廄之所典¶
<pb:KR2l0015_WYG_045-18a>¶
　　　葢兼王馬與國馬故今與太僕寺篇並見焉¶
　隋¶
　　隋書百官志太僕寺統驊騮龍廄等署各署令二¶
　　人丞二人驊騮牧置儀同及尉大都督帥都督等¶
　　官煬帝減驊騮署入殿内尚乗局改龍署曰典廄¶
　　署○尚乗局奉御二人正五品置左右六閑有直¶
　　長十四人¶
　　通典驊騮左右龍等署隋如北齊○大業三年分¶
<pb:KR2l0015_WYG_045-18b>¶
　　門下太僕二司取殿内監名以為殿内省領尚乗¶
　　等局(領左右六/閑及諸閑)毎局置奉御二人以總之置直長¶
　　以貳之¶
　　　謹案隋初以驊騮署𨽻太僕後改為尚乗局入¶
　　　殿内而𨽻于門下省其所掌為左右六閑正為¶
　　　供御之職而又併入于諸閑則所𨽻又廣矣通¶
　　　典言隋太僕制如北齊則史所謂龍署者固亦¶
　　　有左右龍之分掌也至驊騮牧置儀同都督等¶
<pb:KR2l0015_WYG_045-19a>¶
　　　官則與今上駟院之設為卿職者亦髣髴相近¶
　　　故並著焉¶
　唐¶
　　舊唐書職官志殿中監尚乗局奉御二人(從五/品上)直¶
　　長一人(正七/品下)奉乗十八人(正九/品下)司庫一人(正九/品下)司¶
　　廩二人(正九/品下)書令史一人書吏十四人奉御掌内¶
　　外閑廄之馬辨其麤良而率其習馭直長為之貳¶
　　(一曰左右飛黄閑二曰左右吉良閑三曰左右龍媒閑四曰/左右駒駼閑五曰左右駃騠閑六曰左右天苑閑開元時)¶
<pb:KR2l0015_WYG_045-19b>¶
　　(仗内六閑曰飛龍祥麟鳯苑/鵷鶵吉良六羣等號六廄馬)凡秣馬給料以時為¶
　　差凡外牧進良馬印以三花飛風之字而為志奉¶
　　乗掌槀秸出納獸醫掌療馬病(初尚乗局掌六閑/馬後置内外閑廄)¶
　　(使専掌御馬開元初以尚乗局𨽻閑廄使乃省尚/乗其左右六閑及局官並𨽻閑廄使領之也進馬)¶
　　(舊儀毎日尚乗以廄馬八匹分為左右廂立于正/殿側宫門外候仗下即㪚若大陳設即馬在樂懸)¶
　　(之北與大象相次進馬二人戎服執鞭侍立于馬/之左隨馬進退雖名管殿中其實武職用資䕃簡)¶
　　(擇如千牛備身天寳八載李林甫用事罷立仗馬/亦省進馬官十二載楊國忠當政復立仗馬及進)¶
　　(馬官乾元復省/上元復置也)¶
<pb:KR2l0015_WYG_045-20a>¶
　　通典隋置尚乗局唐因之増置奉御四人龍朔二¶
　　年改為奉駕大夫咸亨元年復舊(掌六/閑馬)開元中減¶
　　二人先是别置廄使因𨽻焉猶屬殿中(武后萬嵗/通天二年)¶
　　(五月置仗内閑廄令殿中丞袁懷哲檢校至聖/厯二年改為少監閑廄使自後他官相循為之)直¶
　　長隋置十四人唐減四人¶
　　雍録飛龍廄後苑有驥徳院所在韋后入飛龍廄¶
　　葢自元武門出宫入廄也¶
　　玉海貞觀十三年三月吉良廄産白馬朱騣¶
<pb:KR2l0015_WYG_045-20b>¶
　　　謹案山海經犬戎之國有文馬縞身朱鬛目若¶
　　　黄金名曰吉彊(彊或/作良)乗之夀千嵗唐有左右吉¶
　　　良閑義昉于此¶
　　冊府元龜肅宗至徳二年詔園苑内有閑廄使總¶
　　監各據所管地界耕種收草粟以備國馬○代宗¶
　　大厯十四年復置廄馬隨仗於月華門○文宗開¶
　　成元年以飛龍使馬二百匹賜京兆府充給諸驛¶
　　　四年飛龍進請監牧馬一嵗馬二千七百匹¶
<pb:KR2l0015_WYG_045-21a>¶
　　　謹案自秦漢以来馬政皆主于太僕惟東晉宋¶
　　　齊或省太僕則以𨽻于門下至梁陳仍以太僕¶
　　　卿主之其驊騮廄之改𨽻殿内省自隋始而唐¶
　　　則仍之但隋改驊騮為尚御尚由殿内以𨽻于¶
　　　門下省唐則殿中自為立省不𨽻門下于是御¶
　　　馬之制既不復繫屬於太僕門下而専為殿中¶
　　　省之専司與今日上駟院之専𨽻于内務府者¶
　　　法意較為相近唐又嘗置閑廄使屬殿中而以¶
<pb:KR2l0015_WYG_045-21b>¶
　　　尚乗奉御𨽻之又嘗罷尙乗而以内外閑廄使¶
　　　専主其事總之皆為殿中之屬稍有變更而其¶
　　　制不大相殊也至其後領閑廄者多為左右親¶
　　　暱之人不必盡以殿中掌領于是有控鶴監有¶
　　　控鶴左右監後改為天驥府又改為奉宸大夫¶
　　　(見通/典)則非經常之制不足備列至文宗時又有¶
　　　飛龍廄使不言所𨽻何省葢亦専司御馬之職¶
　　　也¶
<pb:KR2l0015_WYG_045-22a>¶
　五季¶
　　冊府元龜後唐明宗即位以康福為飛龍使○長¶
　　興元年分飛龍廄為左右以小馬坊為右飛龍院¶
　　○後周顯徳二年詔飛龍院馬有病患老弱可送¶
　　同州沙苑監衛州牧馬監以盡其飲齕之性¶
　　　謹案五季廢省諸卿殿中奉御之職皆所不設¶
　　　惟飛龍使仍唐之舊為御馬之職冊府元龜又¶
　　　載天成二年宰臣任圜奏藩牧臣寮毎正至慶¶
<pb:KR2l0015_WYG_045-22b>¶
　　　賀例皆進馬備乗奉于帝車資駔駿於天廄道¶
　　　途之役䕶養為難請改貢綾絹金銀隨土産折¶
　　　進馬之直兼請别選孳生馬分置監牧敕從之¶
　　　是天成以後供奉之馬亦並㪚𨽻於諸監牧中¶
　　　矣¶
　宋¶
　　馬端臨文獻通考宋太僕寺邦國廄牧之政令分¶
　　𨽻羣牧司騏驥院本寺但掌天子五輅元豐改官¶
<pb:KR2l0015_WYG_045-23a>¶
　　制置卿少卿丞主簿掌車輅廄牧馬政之令所𨽻¶
　　官司騏驥院左右天駟監掌養國馬鞍轡庫掌御¶
　　馬鞍轡及給賜臣下上下監掌治療馬病元祐初¶
　　置左右天廄坊紹聖初置孳生監中興後廢太僕¶
　　併入兵部○宋有羣牧司制置使以樞宻使副為¶
　　之掌内外廄牧之事周知國馬之政而察其登耗¶
　　左右騏驥院勾當官各三人以諸司使副及内侍¶
　　充掌牧養國馬以供乗輿及頒賜王公羣臣蕃夷¶
<pb:KR2l0015_WYG_045-23b>¶
　　之用天駟左右四監監官各一人左右天廄坊監¶
　　官各一人牧養上下監官各一人並以三班使臣¶
　　充○兵部駕部建炎三年併太僕寺𨽻馬太僕有¶
　　騏驥車輅二院(左右騏驥院監官二員以武臣充/掌司國馬總教駿四指揮之衆以)¶
　　(養餵/諸馬)○宋制殿中省尚乗歸騏驥院内鞍轡庫¶
　　宋㑹要左右飛龍院興國五年改名天廄院雍熈¶
　　二年十月丙辰改為左右騏驥院左右各領天駟¶
　　二監天廄一坊舊制國馬之政皆騏驥二院監官¶
<pb:KR2l0015_WYG_045-24a>¶
　　専之¶
　　　謹案宋御馬之掌始終更易凡三其初為羣牧¶
　　　司制置使所轄有左右騏驥院天駟左右四監¶
　　　左右天廄坊等官則並掌於樞宻院副使元豐¶
　　　定官制以後始改𨽻于太僕寺卿官屬有十而¶
　　　騏驥等院𨽻焉中興以後又廢太僕改𨽻于兵¶
　　　部之駕部有騏驥車輅二院然職司雖存月遣¶
　　　司官一至而已是始終三變而其職益輕也其¶
<pb:KR2l0015_WYG_045-24b>¶
　　　他則有河南飛龍院大名養馬務諸職葢皆羣¶
　　　牧司之所掌至于殿中省六尚之局獨裁去尚¶
　　　乗而以其事歸騏驥院此與前代互異之大槩¶
　　　也¶
　遼¶
　　遼史百官志遼北面著帳官承應小底局習馬小¶
　　底○諸廄官尙廄使尙廄副使○飛龍院飛龍使¶
　　飛龍副使○總領内外廄馬局總領内外廄馬○¶
<pb:KR2l0015_WYG_045-25a>¶
　　南面官殿中司尚乗局奉御¶
　　　謹案遼有諸路羣牧使司職主馬政為今太僕¶
　　　寺之掌其北面官之尚廄飛龍等使自為御馬¶
　　　之職而總領内外廄則又總其事而兼轄之者¶
　　　也南面又有太僕寺官但既有殿中司之尚乗¶
　　　局則太僕寺所掌自不與御馬相闗故不復載¶
　　　焉¶
　金¶
<pb:KR2l0015_WYG_045-25b>¶
　　金史百官志殿前都㸃檢司尚廄局提㸃正五品¶
　　副使從六品掌御馬調習牧養以奉其事(大定二/十九年)¶
　　(添副使一員/管小馬羣)直長一員司馬牛羣掌廄都轄正九¶
　　品(不限/員)副轄從九品(不限員/數資考)¶
　　　謹案金代馬政皆轄于羣牧司唯尚廄局提㸃¶
　　　屬于殿前都㸃檢猶前代殿中奉御之職葢用¶
　　　遼制而名之曰尚廄也其所掌為御馬之調習¶
　　　牧養而併供其事是正今日上駟院之職也¶
<pb:KR2l0015_WYG_045-26a>¶
　元¶
　　元史百官志太僕寺秩從二品中統四年設羣牧¶
　　所至元十六年改尚牧監十九年又改太僕院二¶
　　十年改衛尉院二十四年罷院立太僕寺又别置¶
　　尚乗寺以管鞍轡而本寺止管阿都齊(滿洲語牧/馬人也原)¶
　　(作阿塔思/今改正)馬¶
　　虞集經世大典序録太僕典御馬太廟祀事及諸¶
　　寺影堂用乳酪則供牝馬駕仗及宫人出入則供¶
<pb:KR2l0015_WYG_045-26b>¶
　　上乗馬供上及諸王百官挏乳取黒馬乳以奉王¶
　　食謂之細乳諸王百官者謂之麤乳¶
　　　謹案元史所載馬政官制頗為簡畧其太僕寺¶
　　　由羣牧所改設而兼典御馬是今太僕上駟二¶
　　　職在元皆為太僕寺之掌今故與太僕寺篇互¶
　　　見至尚乗寺特設為卿而専管鞍轡近於今鑾¶
　　　儀衛武偹院之職兹故不復載焉¶
　明¶
<pb:KR2l0015_WYG_045-27a>¶
　　明史職官志宦官十二監御馬監掌印監督提督¶
　　太監各一員騰驤四衛營各設監官掌司典簿寫¶
　　字駑馬等員象房有掌司等員¶
　　明㑹典馬政有太僕苑馬寺専理而統於兵部若¶
　　内廄馬匹則領於御馬監部寺不得與云¶
　　王圻續文獻通考呉元年設御馬司司正(正五/品)副¶
　　(從五/品)洪武二年置御馬司正一人副二人十七年¶
　　御馬監設令一人(正七/品)丞一人(從七/品)司牧局設大¶
<pb:KR2l0015_WYG_045-27b>¶
　　使一人(正九/品)皆於内官内選用二十八年御馬監¶
　　設太監一人(正四/品)左右少監各一人(從四/品)左右監¶
　　丞各一人(正五/品)典簿一人(正六/品)又設長隨奉御(正/六)¶
　　(品/)¶
　　　謹案列代御馬之名其沿革皆可詳考自成周¶
　　　時王馬掌於校人十有二閑上應天駟其職重¶
　　　矣秦漢以後皆立太僕以専其政則王馬國馬¶
　　　咸並掌之而漢之槖泉未央及水衡之六廄孳¶
<pb:KR2l0015_WYG_045-28a>¶
　　　收漸廣當時任其職者皆以士大夫親近用事¶
　　　者為之與衛尉少府並重後漢省六廄惟置未¶
　　　央一廄又兼主乗輿車輅其馬政視前漢為較¶
　　　省自魏有驊騮廄而晉以下因之其後遂為門¶
　　　下之職與太僕之龍廄并列至隋而始立尚乗¶
　　　奉御専屬于門下之殿内省至唐而殿中監尚¶
　　　乗局并為特設又不與門下相屬而太僕遂不¶
　　　復主御馬之政宋之騏驥天駟院由羣牧司而¶
<pb:KR2l0015_WYG_045-28b>¶
　　　改𨽻太僕由太僕而改𨽻兵部而羣牧司之勾¶
　　　當官已有以内侍充其職者矣遼金尚廄諸使¶
　　　或領于北面著帳官或領于殿前都㸃檢司而¶
　　　元則仍歸其職于太僕此列代建置之大槩也¶
　　　迨至明代兵部太僕寺苑馬寺皆有牧塲孳育¶
　　　而御用之馬則别設内監専以宦官主之凡諸¶
　　　調習供奉士大夫不得與聞其事葢自明初定¶
　　　制已然其於成周綴衣虎賁休兹知恤侍御僕¶
<pb:KR2l0015_WYG_045-29a>¶
　　　從罔非正人之義渺無復存視列代之列於卿¶
　　　監掌於朝官者法制皆為不逮矣我¶
　　朝初改御馬監為阿敦衙門後易為上駟院定為¶
　　　三品卿職設郎中員外主事等官以分司其職¶
　　　而仍統之以大臣所以慎重閑駟訓養而服習¶
　　　之法制至為詳備云¶
　¶
　¶
<pb:KR2l0015_WYG_045-29b>¶
　¶
　¶
　¶
　¶
　¶
　¶
　¶
欽定厯代職官表卷三十九¶
